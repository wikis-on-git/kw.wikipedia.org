[[Restren:Shirehall Moor 66107.jpg|skeusennik|Tren pri China war y fordh dhe Fowydh dhyworth Lostwydhyel.]]
Ygerys veu an '''Hyns-horn Lostwydhyel ha Fowydh''' yn 1869 avel hyns-horn [[Kledhrennow ledan|geyj ledan]] a junyas an porth dhe [[Fowy (tre)|Fowydh]] gans an [[Penn-Hyns-horn Kernow]] dhe [[Lostwydhyel]]. Penn-traffik an hyns.horn o [[pri China]]. Yth esa kaletterow arghansek dhe'n kompani hag ev a wrug degea yn 1880, mes prenys veu an hyns-horn gans an [[Hyns-horn Monow Kernow]] hag ev a eylygeris yn 1895.

Yth esa gonis trethysi war an hyns-horn, mes hemma veu stoppyes yn 1965, a-ban dhana an hyns-horn re beu devnydhyes rag an karyans a bri China yn-unnik. Gobrenys yw an hyns-horn gans an kompani Imerys ha mentenys yw gans [[Network Rail]].

== Gorsavow ==
[[Restren:Lostwithiel Railway Station - geograph.org.uk - 109184.jpg|skeusennik|Tren [[Trenow Virgin|Virgin]] ow trehedhes gorsav Lostwydhyel.]]

=== Lostwydhyel ===
Yma tri kay omma, dew rag an penn-hyns-horn hag onan rag an skorren, a nyns yw devnydhyes y'n jydh hedhyw.

Yma loups war an penn-hyns-horn rag lokomotyvyow dhe bonya a-dro dh'aga threnow ha garth-shuntya byghan keffrys.

Dibarthva rag an skorren yw hepken wosa an ponsow a dreus an [[Fowy (dowr)|Dowr Fowydh]].

Oberys yw an gorsav gans [[Hyns-horn Bras an West]].
[[Restren:Clay empties cross Golant harbour - geograph.org.uk - 734663.jpg|skeusennik|Tren a gertys gwag ow passya Golnans.]]

=== Golnans ===
Savla hyns-horn byghan o Gorsav Golnans a servyas an [[Golnans|wig]] gans an unn hanow. Kay sempel war lann an dowr o ev dhe soth an wig. Yth esa treusva a ros hedhas dhe hyns-slynkya. Deges veu an gorsav yn 1965.

=== Fowydh ===
Ygerys veu an gorsav yn 1876 war an linen a-dhyworth [[Fowy (tre)|Fowydh]] dhe [[Tewyn Plustry|Dewynblustri]] a wrussa drehevel gans an [[Hyns-horn Monow Kernow]]. 

Yth esa dew gay gans kayow-karga ha krow-gwara dhe'n gorsav.

Trenow trethysi dhe Dewynblustri a stoppyas yn 1929, mes yth esa trenow oberoryon bys diwedh 1934. Deges veu an gorsav yn 1965 ha trenow gwara dhyworth [[Lanndreth-Porth|Porth]] a stoppyas yn 1968: An hyns-horn veu chynjyes dhe fordh dhe dhria pri China dhyowrth an porth dhe Borth.

== Y'n jydh hedhyw ==
[[Restren:Dutch coaster Flinterdijk loading china clay at Carne Point - geograph.org.uk - 99729.jpg|skeusennik|Gorhel ow leunhe gans pri China dhe Benn Karn gans kertys pri China war an skorren Fowydh y'n gilva.]]
Res yw dhe drenow pri China stoppya dhe Benn Karn, ogas dhe Fowydh, ple'ma kay-treusgorhelyans rag karga an pri China dhe worhelyon y'n Heyl Fowydh ha garth rag shuntya an kertys.

Yma dew dren a gertys kargyes ha dew dren a gertys gwag pub tydh, dydhyow Lun dhe Wener.<ref>http://www.freightmaster.net/</ref><ref>http://www.railforums.co.uk/showthread.php?t=69433</ref>

== An termyn a dheu ==
Ev re beu nebes assays dhe eylgomendya gonis trethysi war an hyns-horn, mes y fia res dhe'n kompani eyldhrehevel an gorsav yn Fowydh hag ughradha an kledhrennow kyn hemma dhe wallos hwarvos.<ref>http://www.cornishguardian.co.uk/Scenic-route-track/story-21248746-detail/story.html</ref>

== Gweller ynwedh ==
* [[Rol a hensi-horn yn Kernow]]
* [[Hyns-horn Monow Kernow]]
* [[An diwysyans pri China yn Kernow]]

[[Klass:Hensi-horn]]
