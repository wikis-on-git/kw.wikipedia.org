[[Restren:Battle of the Thames Ojibwe plaque.jpg|skeusennik|Arwodh Ertach Ontario yn Anishinaabemowin a borth kov a Vresel an Tavos.]]
'''Ojibwe,''' '''Ojibweek,''' '''Anishinaabemowin''' po '''Anishinaabemowinek''' (Ojibwe: ''Anishinaabemowin'', ᐊᓂᐦᔑᓈᐯᒧᐎᓐ) yw yeth genesik a [[Amerika Gledh|Amerika North]] a'n [[Yethow Algonkek|teylu algonkek]]. An yeth yw gnashes dre gevres a rannyethow ha gansa henwyn leel hag yn fenowgh systemow skrifa leel ynwedh. Nyns usi unn rannyeth unsel usi styryes dhe vos an rowettha po'n mogha a vri, ha nyns usi system skrifa a worher pub rannyeth. 

Y kowsir rannyethow a Anishinaabemowin yn [[Kanada]], a [[Kebek]] soth-west, dre [[Ontario]], [[Manitoba|Maintoba]] ha rannow a [[Saskatchewan]], gans kemenethow a-ves yn [[Alberta]]; hag yn [[Statys Unys|Statys Unys Amerika]], a [[Michigan|Vichigan]] dhe [[Wisconsin|Wiskonsin]] ha [[Minnesota]], gans niver a gemenethow yn [[Dakota North]] ha [[Montana]], kepar ha bagasow a removyas dhe [[Kansas|Gansas]] hag [[Oklahoma]] dres [[Reyth Removya'n Eyndogyon|oos Removya'n Eyndogyon]]. Yma neb varyans yn klassheans an rannyethow, dhe'n lyha'n re a saw yw aswonys, a'n est dhe'n west: Algonkwin, Ojibwe Est, Ottawa, Ojibwe West, Oji-Cree, Ojibwe North-West, hag Ojibwe Soth-West. Herwydh hwithrans ke kevos, J. R. Valentine a aswon lies rannyeth aral maga ta: Ojibwe Berensek yn Ontario North-West, usi dyffranshes a Ojibwe North-West ganso; dhe'n north a [[Lake Superior|Lynn Trygh]]; ha Nipissing. An diwettha a'n dhiw na a worher an keth tir hag Ojibwe Kres nag aswonir ganso.

Rannyethow kuntellys Anishinaabemowin a wra'n yeth Kenedhlow Kensa nessa mogha kowsys yn Kanada (wosa [[Cree (yeth)|Cree]]), ha'n pesworra mogha kowsys y'n Statys Unys po Kanada wosa [[Navaho (yeth)|Navahoek]], an [[yethow Inuit]] ha Cree.

Anishinaabemowin yw yagh luck avel yeth genesik. Waadookodaading Ojibwe Language Immersion School a dhysk pub klass dhe fleghes yn Anishinaabemowin yn unnik.

== Lesrannans Doroniethel ==
Herwydh data a-lemmyn an nivryans y kowsir pub varyans a Ojibwe gans a-dro dhe 56,531 person. An niver na a dhastewyn data a Niveryans 2000 an Statys Unys ha Niveryans Kanada 2006. Y terivir bos Anishinaabemowin kowsys gans sommen a 8,791 person y'n Statys Unys ha 7,355 anedha yw Amerikanoryon Enesik ha bys dhe 47,740 yn Kanada, hag ytho yth yw onan a'n yethow algek brassa herwydh niver an gowsoryon.
{| class="wikitable"
!Yeth
!Kanada (2016)
!Kanada (2011)
!Statys Unys
!Sommen (kowsoryon)
!Sommen a boblans ethnek 
|-
!Algonquin
|1,660
|2,680
|0
|2,680
|8,266
|-
!Oji-Cree
|13,630
|12,600
|0
|12,600
|12,600
|-
!Ojibwe
|20,470
|24,896
|8,355
|33,251
|219,711
|-
!Ottawa
|165
|7,564
|436
|8,000
|60,000
|-
!Sommen (dre wlas)
|35,925
|47,740
|8,791
|'''56,531'''
|300,577
|}

== Gerva ==
[[Restren:Great-lakes-in-ojibwe.jpg|skeusennik|Henwyn an Lynnyn Meur yn Anishinaabemowin.]]

=== Cheviseryow ha neoloiethow ===
Kynth yma nebes geryow chevisyes a [[Sowsnek]] (r.e. ''gaapii'', "koffi") hag a [[Frenkek|Frynkek]] (r.e. ''mooshwe'', "lien dorn" (a ''mouchoir''), ''ni-tii'', "te" (a ''le thé,'' "an te")), dell yw usys, yma'n Anishinaabemowin merkadow awos y fowt a jevisya a yethow erel. Yn le henna, gwell yw gans kowsoryon gul geryow a dybyansow nowyth a'n erva a eksist seulabrys. Rag ensampel, yn Anishinaabemowin Minnesota, "ayren" yw ''bemisemagak,'' "tra a neyj" herwydh an lytheren ( a ''bimisemagad'', "neyja"), ha "batri" yw ''ishkode-makakoons'', "kist tan bian" ( a ''ishkode'', "tan", ha ''makak'', "kist"). Hogen "koffi" a henwir ''makade-mashkikiwaaboo'' (medhegneth lin du") gans lies kowsor, yn le ''gaapii''. An geryow nowyth ma a var a ranndir dhe ranndir, ha war bolsow a gemeneth dhe gemeneth. Rag ensamepl yn Anishinaabemowin Ontario North-West, "ayren" yw ''ombaasijigan'', yn lytherennek "devis a lyftir gans an gwyns" (a ''ombaasin'', "dhe vos lyftyes gans an gwyns") yn le ''bemisemagak'' Minnesota.

=== Varyans Rannyethow ===
Kepar ha neb rannyethow a dreus ranndiryow ledan, nebes geryow, ha gansa'n keth styr poran nans yw termyn, re esplegyas dhe synsi styryansow dyffrans y'n jydh hedhyw. Rag ensampel, ''zhooniyaans'' ("[somm] bian [a] arghans" orth kowsel a-dro dhe vathow) a styr "demma" (darn deg cent) y'n Statys Unys, mes "kwartron" (darn 25 cent) yn Kanada, po ''desabiwin'' ("tra a esedhir warnedhi") a styr "gorwedhva" po "sedh" yn Kanada, mes y tevnydhir rag "diber" yn arbennek y'n Statys Unys.

Achesonys kepar ha "batri" ha "koffi" a dhiskwedh ynwedh an dyffrans bras yntra styryow lytherennek a vorfemow unnik yn ger, ha brassa styr an ger kowal.
{| class="wikitable"
|'''Rol ver a Verbow Kesyewys (tressa person)'''

''onjibaa'' = y teu

''izhaa'' = yth a

''maajaa'' = y tiberth

''bakade'' = yma nown ganso/gensi

''mino'endamo'' = lowen yw

''zhaaganaashimo'' = Y kows Sowsnek

''biindige'' = Y teu a-ji

''ojibwemo'' = Y kows Ojibwe

''boogidi'' = Y pramm

''boogide'' = Yma brammans ganso/gensi

''aadizooke'' = Y lever drolla

''wiisini'' = Y tiber

''minikwe'' = Yth ev

''bimose'' = Y kerdh

''bangishin'' = Y kodh

''dagoshin'' = Y trehedh

''giiwe'' = Yth a tre

''jiibaakwe'' = Y kegin

''zagaswe'' = Y meg

''nibaa'' = Y kosk

''giigoonyike'' = Y pyskess (lyth. Y hwra pyskes)

''gashkendamo'' = Trist yw

''bimaadizi'' = Y few

''gaasikanaabaagawe'' = Yma seghes ganso/gensi
|
|


'''Rol verr a henwyn:'''

''naboob'' = kowl

''ikwe'' = benyn

''inini'' = den

''ikwezens'' = mowes

''gwiiwizens'' = maw

''mitig'' = gwedhen

''asemaa'' = tobacko

''opwaagan'' = pib

''mandaamin'' = ys

''miskwi'' = goos

''doodoosh'' = bronn

''doodooshaaboo'' = leth

''doodooshaaboo-bimide'' = amanyn

''doodooshaaboowi-miijim'' = keus 

''manoomin'' = ris gwyls

''omanoominiig'' = tus Menomonee

''giigoonh'' = pysk

''miskwimin'' = avanen

''gekek'' = hok

''gookooko'oo'' = oula

''migizi'' = er mool

''giniw'' = er owr

''bemaadizid'' = person

''bemaadizijig'' = tus

''makizin'' = mockasin, eskis

''wiigiwaam'' = wigwam, chi
|}

== Gwelewgh ynwedh ==
[[Yethow a Ganada]]

[[Yethow Statys Unys Amerika]]
