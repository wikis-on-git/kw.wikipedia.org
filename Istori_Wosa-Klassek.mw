[[Restren:Mongol Empire map 2.gif|alt=Efanyans an Emperoureth Vongol yn istori wosa-klassek|skeusennik|Efanyans an [[Emperoureth Vongol]] yn istori wosa-klassek]]
'''Istori wosa-klassek''', henwys ynwedh an oos kresosel po an oos kyns-arnowydh, yw spys [[Istori|istorek]] a a-dro dhe  500 OK dhe a-dro dhe 1500 OK. An oos ma a omdhesedh orth an [[Osow Kres]] [[Europa|Europek]], yn harow. Deskrifys yw der an efanyans a [[Hwarheans|hwarheansow]] dres an [[bys]] ha'n displegyans rosweythow kenwerth yntra hwarheansow.

Yn [[Asi]], lesans [[Islam]] a wrug [[Emperouregieth|emperoureth]] nowydh ha Oos Owrek Islamek gans kenwerth ynter brastiryow Asi, [[Afrika]] hag Europa ha gans avonsyansow yn [[godhonieth]] y'n bys kresosel Islamek. Asi Est a welas an fondyans leun a nerth a [[China|Jina]] Emperourethek hag a selyas nebes terniethow sewen gans delanwes war [[Korea|Gorea]], [[Vietnam]] ha [[Nihon]]. Kryjyansow kepar ha [[Bouddhisteth|Bouddieth]] ha Neo-Confucianieth a lesas y'n ranndir. Polter gonna o displegys yn China dres an spys wosa-klassek. An [[Emperoureth Vongol]] a junyas Europa hag Asi, ow kwruthyl kenwerth saw ha faster ynter an dhew ranndir. 

Poblans an bys a dhewblekhes y'n oos, a ogas ha 210 milvil yn 500 OK dhe 461 milvil yn 1500 OK. Yn ollgemmyn, an poblans a devis yn fast dres an oos, mes yth esa nebes iselheansow yn hwarvosow kepar ha'n [[Kleves|Pla]] Justinian, an Goryskynansow Mongol ha'n [[Mernans Du]].

{{unn k}}
