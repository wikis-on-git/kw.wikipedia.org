{{Taklow| fetchwikidata=ALL | onlysourced=no| suppressfields= }}
[[Restren:Tirwedh_karst.jpg|skeusennik|600px|left|Tirfurvow karst]]
'''Karst''' yw an term res dhe [[Tirfurv|dirfurvow]] gwrys drefen teudhans karrygi teudhadow kepar ha [[Kalgh|kalgh]], [[Dolomit|dolomit]] ha gypsum. Tipek yw kevreythow karthgleudhyans yn-dann dhor gans sedhdell ha gogowyow. Drefen bos karthgleudhyans yn-dann dhor, nyns eus lower a avonow po lynnyn war enep an nor. 

<gallery>
Planiski_put,_Mostar18112012690.jpg|A-gh cita Mostar yn [[Bosni]]
Footpath_through_Dry_Valley_above_Malham_Cove_-_geograph.org.uk_-_858807.jpg|Nans segh a-ugh Malham Cove, Konteth Evrek
Burren_0513.JPG|Ranndir an Burren, Iwerdhon west
</gallery>

==Paleokarst==
Studhyans palaeokarst (karst y'n [[An Goloven Dhororiethel|goloven dhororiethel]]) yw posek yn dororieth menoyl drefen bos 50% a greunyow hidrokarbon an bys yn karrygi karbonat, ha lower anedha yw yn kevreythyow tellek karst.

==Displegyans==
Displegys yw karst dre vras yn karrek dhoos karbonat, kepar ha kalgh, hag yw yn gweliow tanow gans meur a fowtow. Nyns yw displegys yn ta yn [[Krey|krey]] drefen bos krey tellek yn le doos, ytho nyns yw dowr dor kreunys a hys torvaow. Displegys yw karst ynwedh mayth yw nivel dowr dor isel, kepar ha ugheldiryow gans nansow down, ha mayth yw glawans meur. Drefen henna, yma gwayans uskis a dhowr dor, hag a skoodh teudhans an garrek. 

==Tirfurvow==
War radhva vyghan, tirfurvow karst a gomprehend [[Kons kalgh|kons kalgh]], kemmyn yn Kledhbarth [[Pow Sows]] hag [[Iwerdhon]], lenkdell ha sedhdell, (lenkdoll yw pans gwrys gans teudhans an kalgh may hwrello komprehend gover ow mos a-ji dhe'n nor, ha sedhdoll yw toll mayth yw furvyes pan hwrello to gogow kodha), shaftow plommwedhek ha daspennfentenyow. War radhva veur, polje yw term dhyworth yethow Slavek ow styrya 'park' rag tirfurv gwastas gans meur a gonsyow kalgh, kownans, ha touryow karst a yll hwarvos a-hys avonow (kepar hag yn [[China]]) po y'n mor (kepar hag yn [[Vietnam]].

<gallery>
Limestone_pavement_above_Malham_Cove.jpg|Kons kalgh a-ugh Malham Cove yn [[Park Kenedhlek Nansow Konteth Evrek]]
Hull_Pot_-_geograph.org.uk_-_1250519.jpg|Sedhdoll Hull Pot yn Konteth Evrek
A_Swallowhole_on_Abbotside_Common._-_geograph.org.uk_-_78354.jpg|Lenkdoll yn Konteth Evrek
Entrance_to_Gaping_Gill_-_geograph.org.uk_-_935575.jpg|Aswy Gaping Gill, dowrlam ughella Pow Sows (98m)
Malham_Cove_source_of_Malham_Beck.JPG|Daspennfenten Malham Beck orth goles Malham Cove
Livanjsko_polje,_nejvetsi_utvar_tohoto_druhu_na_svete_(70x40.jpg|Livanjsko Polje, an moyha y'n bys (60km gans 7km)
Limestone_gorge_(1070828513).jpg|Kownans kalgh yn China
YangshuoFromTvTower.jpg|Touryow karst - Yangshuo ha Dowr Li yn China
Halong_Bay_in_Vietnam.jpg|Touryow karst y'n mor, Baya Halong yn Vietnam
</gallery>

==Gogowyow==
Gogowyow a gonsist a dhiw barth, an barth freatek, beudhys gans dowr, ha'n barth vados, a-ugh an dowr. Yn-mysk tirfurvow gogowyow, yma kolovennow, resekven besies kalgh (''stalactites'') ha kalghbostow (''stalagmites''), shaftys, kuldremenvaow ha gogowyow.

<gallery>
Cavern_full_of_stalactites_and_stalagmites_in_Metro_Cave_Te_Ananui_Cave.jpg|Kemyskans a vesies kalgh ha kalghbostow yn Gogow Te Ananui, [[Mordir Nowydh]]
Ingleborough_Show_Cave_-_geograph.org.uk_-_626114.jpg|Poll ha resekven yn Gogow Ingleborough, Konteth Evrek
Mammoth_cave_canyon.jpg|Kuldremenva vados yn Gogow Mammoth, [[Kentucky]], [[Statys Unys]]
</gallery>
