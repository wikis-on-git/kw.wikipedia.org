{{Lle | fetchwikidata=ALL | suppressfields = }}

'''Gwithti Hendhyskonieth Gaza''' (Arabek المتحف, ''Al Mat'haf'', "An Gwithti") aswonys ynwedh avel '''Chi Gwari ha Gonisogeth Al Math'af''' a ygoras dhe'n werin yn kynnyav 2008 yn [[Gaza]].<ref>{{Cite web |url=http://www.almathaf.ps/en-about.php |title=Archived copy |access-date=2010-08-10 |archive-url=https://web.archive.org/web/20170311192700/http://www.almathaf.ps/en-about.php |archive-date=2017-03-11 |url-status=dead }}</ref> '''An Gwithti''' yw kresen geskussulyans gans bosti, ostel ha gwithti, oll pywvedhys yn privedh. An gwithti a gomprehend kothenebow diskudhys y'n [[Skethen Gaza]] dhyworth divers osow.<ref name=Abdel>[http://www.thisweekinpalestine.com/details.php?id=2565&ed=157&edid=157  "Al-Mathaf a Proud Tribute to Gaza’s Past and Future,"] Sami Abdel-Shafi, August 2010, This Week in Palestine.</ref>

==Gwithti==
An gwithti a syns kuntel a 350 tra mar goth avel an [[Oos Brons]] (3500 K.O.K)<ref name=Abdel/> kepar ha [[Toul|toulys]], kolovennow, motifow, bathow, [[gweder]] ha [[priweyth]] dhyworth an [[Emperoureth Romanek|osow Romanek]] ha Besontin, an Oos Islamek hag [[Krowskasow|Oos Krowsgasow]], bys dhe dermyn sesyans an Skethen Gaza gans [[Ejyp]] a worfennas yn 1967. Pub diskwedhyans a gomprehend displegyansow yn lies yeth, gwiw dhe'n werin hag arbenigoryon, mes nyns eus dedhyas vytholl dhe'n taklow. [http://www.almathaf.ps/en-collection.php]

Herwydh kevarwodher an gwithti, Jawdat N. Khoudary, ''"An tybyans yw dhe dhiskwedhes agan gwreydhyow dhyworth lies gonisogeth yn Gaza. … Posek yw tus dhe gonvedhes bos genen hwarheans da y'n termyn eus passyes. Yma dhe [[Ysrael]] laghuster dhyworth y istori. Yma dhyn ni ynwedh."''<ref name=nytimes08>[https://www.nytimes.com/2008/07/25/world/middleeast/25gaza.html?_r=1&scp=2&sq=archaeology&st=cse&oref=slogin Museum Offers Gray Gaza a View of Its Dazzling Past, Ethan Bronner], ''[[New York Times]]'', July 25, 2008.</ref>

Nyns eus lagha dhe Gaza hag a vynn orth dhrehevoryon gul hendhyskonieth gweres pan veu diskudhys taklow hendhyskoniethel. Avel perghennik kowethas drehevel, Khoudary a wovyn orth y arvethesigyon dhe weres pynag oll dra yw diskudhys may hallo kavos tresorys rag an gwithtiow. Ev a dal pyskadoryon neb a dhre taklow a vern hendhyskoniethel dhodho. <ref name=nytimes08 />

''"Sowthanus"'' yw deskrivyans an ''New York Times'' a dhrehevyans an gwithti, gwrys yn rann a [[Karrek|gerrygi]] daskevys dhyworth treven koth, hen daklow hyns horn ha kolovennow diskudhys gans pyskadoryon Gaza. <ref name=nytimes08 />

Towlys o dhe'n gwithti kavos skoodhyans dhyworth [[UNESCO]], hag arghans dhyworth kesva a fydhyadoryon palestinek. Ev a gyv skoodhyans skiansek ha teknogel dhyworth gwithtiow cita Geneva. <ref>[http://www.culturekiosque.com/calendar/item11044.html Gaza at the Crossroad of Civilizations].</ref> 

Censorys yw nebes diskwedhyansow an gwithti gans governans Gaza (ledys gans Hamas). Taklow na yllir aga diskwedhes a gomprehend imachys a Aphrodite ha duwyow koth erel ha lugern gans skeusennow menorah. <ref name=nytimes08 />

[[Klass:Gwithtiow]]
[[Klass:Ostelyow]]
[[Klass:Stat a Balestin]]
