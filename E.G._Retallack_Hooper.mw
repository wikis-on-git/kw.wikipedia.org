'''Ernest George Retallack Hooper''' (11 Du 1907 – Metheven 1998) o den a boos y'n [[dasserghyans kernewek]] wosa [[Nessa Bresel an Bys]]. Dyskader, skrifer ha jornalydh o a Egloskubert. 
==Bewnans a-varr ==
Genys veu yn 1907 dhe Simon Hooper (1869 – 1911) ha Julia Jane Retallack (1869 – 1940).  Pan veu Hooper teyr bloodh, y das, neb o kapten bal, a verwis yn 1911 yn balweyth owr yn Johannesberg.
== Dyski Kernewek ==
Yn 1924 ev a gestavas [[Robert Morton Nance]], neb a wre restra klassys Kernewek yn [[Porth Ia]] y’n termyn na. Hooper a dhyskas an yeth dhyworth lyver [[Henry Jenner]],'' ‘A Handbook of the Cornish Language’.''  Wosa henna, ev a removas dhe [[Loundres]], le mayth o dysker yn klass [[Ralph St Vincent Allin-Collins|Hal Wyn (Ralph Allin-Collins)]]. Ynwedh ev a gavas dyskansow gans [[A.S.D. Smith ]] (Caradar). Hooper o onan a’n pymp bardh kynsa amyttys dhe’n [[Gorsedh Kernow|Orsedh]] dre frosuster y’n yeth yn 1932. {{bardh|bardhek=Talek}} o y [[hanow bardhek]].
== Bledhynnyow an Vresel ha demedhyans ==
Ev a radhyas yn lowarthieth yn Kew ha dres an 1930ow, ev o onan a’n eseli moy politek a Dyr ha Tavas, movyans yowynkneth furvys rag avonsya an [[Kernewek|yeth Kernewek]]. Erbynn 1939 ev o lowarther an konsel yn Torquay, [[Dewnans]]. Dres [[Nessa Bresel an Bys]] ev o y’n Luyow Arvek yn Gibraltar, le may skrifa yn Kernewek orth Kernowogyon kepar ha A.S.D. Smith hag [[Edwin Chirgwin]]. Wosa an Vresel, ev a dhemedhis Bertha Annie Southwood  (1907 – 1996) yn 1950.  Diflogh ens i. Hi a dheuth bardh a’n Orsedh yn 1964 hy honan, yn-dann an hanow {{bardh|bardhek=Kekezza}}. Y wrek a’n gennerthas dhe vos dyskader.  
== Adhysk ==
An [[yeth kernewek]] ev a dhyskas yn y ji yn [[Kammbronn]]. Hooper o an kynsa dhe assaya kommendya Kernewek dhe skolyow avel devnydh skol. Ev a dhallathas dyski Kernewek dhe dhyskoryon yn skol brivedh Mount Pleasant, Kammbronn, ha diwettha skol brivedh aral, Strangways House, [[Truru]] war-barth ha [[Joan Petchey]].  Yn skon, y feu keswel gans Alan Whicker ha’n klass a veu rann a dowlen ‘Tonight’ an [[BBC]]. Wosa henna y teuth Westward Television ha pellwolok Kembrek. 
== Bewnans politek ha’n Orsedh  ==
Ev a weresas fondya [[Mebyon Kernow]] yn 1951. Pur weythresek o ev yn kaskyghow etholans an 1960ow. Ev o etholys avel lewydh enoradow an parti yn 1973. 
Wosa Richard Gendall dhe fondya an lyver-termyn'' ‘An Lef’ ''yn 1952, Hooper a dheuth ha bos pennskrifer yn 1954. An hanow a janjyas dhe'' ‘An Lef Kernewek’ ''ha pesya avel pennskrifer a wrug rag an seytek bledhen nessa. Wosa mernans Robert Morton Nance, ev a dheuth ha bos Bardh Meur an Orsedh rag an termyn 1959-1964. Dres y dermyn avel Bardh Meur, Hooper a ventenas kevrennow ogas dhe Orsedhow [[Kembra]] ha [[Breten Vyghan]], hag esel o ev a’n dhiw. 
== Dyllansow ==
Yn y vledhynnyow diwettha, y wolok ha klyw a fyllis, ha nyns o yn yeghes da. Rag lies bledhen ev o skrifer an goloven lowartha yn paper nowodhow '' 'West Briton' ''.
Yn mysk y hwelyow [[Lien Kernewek|liennek]], yma pennskrifyansow a ''[[Lyver Hymnys ha Salmow]]'' (1962) ha ''[[Gwryans an Bys]]'' (1985). Y tyllas ev ''[[Kemysk Kernewek]]'' yn [[1964]] ynwedh. 


{{sequence|
prev=[[Robert Morton Nance|Mordon]]|
list=[[Bardh Meur]]'''<br />1959–1964|
next=[[George Pawley White|Gunwyn]]|
}}


* [[An Bibel yn Kernewek]]
{{stokk-tus}}
{{DEFAULTSORT:Hooper, Ernest George Retallack}}
{{Porth Kernow}}

[[Klass:Kenedhlogoryon gernowek]]
[[Klass:Mernansow 1998]]
[[Klass:Skriforyon yn Kernowek]]
