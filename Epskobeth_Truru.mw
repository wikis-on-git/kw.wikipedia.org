Epskobeth yn [[Eglos Pow Sows]] yw an [[Epskobeth Truru]]; yma hi ow synsi ynni [[Kernow]] oll, ha nebes plywow yn [[Dewnans]]. Y tasfondyas an epskobeth yn [[1877]], dell yth esa rann a Epskobeth [[Karesk]] a-dhia kres an [[11ves kansblydhen]]. [[Bill Ind]] yw an epskop a-lemmyn; an peswardegves epskop arnowydh yw ev. Yma gans an epskobeth penneglos vryntin yn [[Truru]].

Yth esa se nebes '''epskobow a Gernow''', a lyha, yn [[Lannales]] y'n [[Oesow Kres]]. Hedhyw, yma se sufragan yn Lannales ow synsi ynno Howldrehevel Kernow oll; yma'n remenant a Gernow yn-dann epskop Truru yn ewn.

Yma [[Kesva an Taves Kernewek]] ha [[Konsel Ekumenek Epskop Truru rag Servisyow y'n Yeth Kernewek]] owth omgemmeres projekt rag treylya an [[Bibel]] oll yn [[Kernewek Kemmyn]] ha [[Kernewek Unys]], ow chekkya an treylyans erbynn tekstow [[Ebrow]] ha [[Grew]]. Y tyllas vershyon Kernewek Kemmyn a'n [[Testament Nowydh]] yn [[2004]].

[[Category:Kryjyans yn Kernow]]
