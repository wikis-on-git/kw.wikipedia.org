

'''Kelly Fraser''' (Mis Est 8, 1993 – Mis Kevardhu 24, 2019) o kaner ha skrifer kanow pop Inuk a Ganada. Henwys o hy nessa huntilow, Sedna, dhe Gunntilow Ilow Genesik an Vledhen y'n Pewasow Juno yn 2018.

== Bywskrif ==
Genys yn Igloolik, Fraser a vovyas gans hy theylu pan veu yowynk dhe Sanikiluaq, [[Nunavut]]. Dyskys o yn Nunavut Sivuniksavut (kolji dhe yonkoryon Inuit) yn [[Ottawa]] kyns ow kowlwul steus studhyansow genesik yn Nicola Valley Institute of Technology yn Kolumbi Bredennek. 

Fraser a dheuth dhe vos a vri y'n kynsa le yn 2013 gans niver a versyons kanow pop y'n yeth Inuktitut war YouTube, yn arbennek  "Diamonds" gans Rihanna. Dyllys hy huntilow kynsa, ''Isuma'', yn 2014. Kenys hy hanow y'n yethow Inuktitut ha Sowsnek, hag ow kesunya pop arnowydh ha sonyow Inuit hengovek.. Fraser a vynsa ranna ertach Inuit gans goslowysi ollvysel, ha sevel warneth a vaters ha reythyow Inuit , aga owth usya yn hy ilow. Hy askorrer a leveris hi bos oberi war kuntilow aral, henwys ''Decolonize'', pan hi a verwis; y hwarva crowdfunding rag an kuntilow orth an prys na.

Fraser a omladhas yn tre yn Winnipeg, [[Manitoba]], war December 24, 2019. Herwydh hy theylu, hi a wodhavsa  "traumas yn hy flogholeth, hilgasieth ha cybergormesi parghus". Synsys o golyow golow kantol dhe'y hov yn The Forks war 4ves Mis Genver ha'n Nicola Valley Institute of Technology yn Merritt, BC.

== Plasenskrif ==

=== ''Isuma'' ===
Rekordys o kuntilow kynsa Fraser gans hy howetha a Sanikiluaq, ha dyllys o yn Mis Metheven 2014. Y a syns seyth kan gwreydhek ha tri versyon a ganow gans pobel erel. Styr an titel yw 'prederi'.

=== ''Sedna'' ===
Dyllys o ''Sedna ''war 25ves Mis Hwevrer 2017, gans label Hitmakerz a [[Nunavut]]. Hanow duwes an mor yw an titel, po ᓄᓕᐊᔪᒃ (''Nuliaju'') yn Inuktitut. Yn medh Fraser, "Amkan an kuntilow yw gweres yaghe an re hag a wodhevel effeythyow trevesigeth, kepar ha tebel-effeythyow skolyow anedhel ha dastesedhans herdhys. Res yw dhe artydhyon Inuit gewsel yn dhistowgh dhe'r re dhe vos nasys gans an termyn eus passyes."

An kuntilow a syns an gan 'Fight for the Right', dyllys avel rann a'n kasskyrgh 'na' y'n raglev tir burjesedhik Nunavut yn 2016. .

== Dustinyow ==
{{Dustuniow|1}}

== Kevrennow a-ves ==

* Kelly Fraser's portal's channel on YouTube
* Kelly Fraser's user's channel on YouTube
* [https://aptnnews.ca/2019/12/30/family-of-kelly-fraser-releases-statement-about-her-death/ Family statement]

[[Klass:Kanoryon]]
[[Klass:Mernansow 2019]]
[[Klass:Omladhansow]]
