{{Tyller| fetchwikidata=ALL | onlysourced=no| suppressfields= }}

'''Park Kenedhlek Manú''' ([[Spaynek]]: Parque Nacional del Manú) yw [[Park Kenedhlek|park kenedhlek]] ha gwithva bewgylgh desedhys yn ranndiryow Madre de Dios ha Cusco yn [[Perou]].

Kyns dos ha bos ranndir gwithys yn laghel gan governans Perou, ranndir pur anhedhadow o. Nebes anhedhadow yw bys hedhyw. Aswonnys o avel gwithva bewgylgh gans UNESCO yn 1977, hag yn 1987, henwys veu avel [[Ertachva an Bys UNESCO]].

Hemm yw an park kenedhlek moyha yn Perou, gans arenebedh a 15,328km². An gwithva bewgylgh a gomprehend 2,570km² moy, gans 914km² moy vyth yn "Ranngylgh Gonisogethel" (a dhegemmer difresyans ynwedh) dhe wul somma a 18,811km².

==Ekolegieth ha hin==
An park a gomprehend niver a ranngylghow ekolegel ynter 150m a-ugh nivel an mor yn kreungylgh an [[Amason]] dhe welstir Puna war ughelder a 4200m. Drefen an efander ughelder, an park a'n jeves bewdhiversedh fest divers. An diversedh a dirwedhow a askorr diversedh hin ynwedh, omgemeryanasek rag an bewdhiversedh ekolegel. An menedhyow a dhegemmer glawas a 1500–2000 mm an vledhen; an rann gres ynter 3000–3500 mm ha'n north-west a wodhev 8000 mm po moy. Le a law a godh ynter mis Me ha Gwynngala, gans tempredhow isella. Tempredh kresek an iseldiryow yw 25.6 °C, ha ranngylgh an [[Andes]] 8 °C.

Kevys yw moy ages 15,000 eghen a [[Plans|blansow]] yn Manú, gans moy ages 250 eghen a wydhen dhe bub hektar.

Vysytys an park gans ornitholegydhyon a bub rann a'n [[bys]], awos y vos bewva dhe dres 1000 eghen a [[Edhen|ydhyn]], moy ages 10% a bub eghen edhen byw hedhyw.  

An park a'n jeves diversedh ughel a [[Mellkeynek|vellkeynogyon]] tir, onan a'n ughella yn Amerika latin. Kevys yw 155 eghen a [[Diwelvennek|dhiwelvennoges]], 132 eghen a [[Kramvil|gramviles]], 210 eghen a [[Pysk|buskes]], 300 eghen a [[Moryonen|voryon]], 650 eghen a [[Hwil|hwiles]], 136 eghen a [[Nader margh|nadres margh]] ha moy ages 1300 eghen a [[Tykki Duw|dykkiow Duw]] y'n park. 

<gallery class="center" widths="175px" heights="150px">
Tayra.jpg|Tayra
Jagwar.jpg|Jagwar
Manu_National_Park-71.jpg|Onan a'n avonow y'n park
Blue-and-Yellow-Macaw.jpg|Makaw  glas ha rudhvelyn
Giant_Otter_Anjo.JPG|Kowrdhowrgi an avon
Tufted_capuchin_on_a_branch_in_Singapore.jpg|Sim kugolek krib
Blue-crowned_Trogon.JPG|Trogon pennlas
Colca-condor-c03.jpg|Kondor an Andes
Manu_River.jpg|Dowr Manú
Manu_cloud_forest.jpg|Koswik komol y'n park
</gallery>
