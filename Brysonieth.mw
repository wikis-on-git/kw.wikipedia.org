[[Restren:Ivan Pavlov nobel.jpg|alt=Ivan Pavlov o brysoniethor Russek y'n 20ves kansvledhen a-varr.|skeusennik|[[Ivan Pavlov]] o brysoniethor [[Russi|Russek]] y'n [[20ves kansbledhen|20ves kansvledhen]] a-varr.]]
'''Brysonieth''' yw studhyans an [[brys]] yn unn yssynsi happyansow war ha diswar, [[Omglewans|omglewansow]] ha fara y'ga mysk. Testen akademek pur vras yw hag a dreus an emlow yntra an [[Godhonieth|godhoniethow]] naturel ha sosyel. Brysoniethoryon a assay konvedhes an teythi sordek a [[ympynnyon]], ha hemm a gevren an desten dhe [[newroskiens]]. Avel godhonieth sosyel, i a assay konvedhes an fara a unigyon ha bagasow.

Brysoniethoryon a wra hwithrans war warneth, attendyans, amovyans, poll, prevyansow sojetus, movyans, gweythres an ympynnyon ha personoleth. Bernyow brysoniethoryon a ystynn dhe keskowethyansow kespersonel, stoutneth brysoniethel, stoutneth an [[teylu]] hag rannow erel yn brysonieth kowethasek.

Kyn fe godhvos brysoniethel gweythys war an assayans ha dyghtyans a gudynnow [[yeghes brysel]], usys yw ynwedh rag konvedhes hag assoylya kudynnow yn nebes rannow a wrians denel. Brysonieth a assay ri prow dhe [[Kowethas|gowethas]]. Lies brysoniethor yw yn neb eghen a rol therapewtek yn leow medhegvael, kussulya po skol. Brysoniethoryon erel a wra hwithrans godhoniethek ow tochya efander ledan a destennow kevrennys orth fara hag argerdhow brysel. Dre vras, an diwettha bagas a vrysoniethoryon a ober yn leow akademek (r.e., pennskolyow, skolyow medhogyon, klavjiow). Bagas aral a vrysoniethoryon yw arvethys yn leow diwysyansek hag a restrans. Re erel a wra ober ow tochya displegyans denel, kothheans, [[Sport|sportys]], [[yeghes]], forensyk, ha'n media.

[[Klass:Brysonieth| ]]
