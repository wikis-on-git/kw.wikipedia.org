{{Lle | fetchwikidata=ALL | suppressfields = }}

'''Park Kenedhlek Ranthambore''' yw [[Park Kenedhlek|park kenedhlek]] yn [[Eynda]] yn stat [[Rajasthan]]. Desedhys yw yntra diw avon, Dowr Banas dhe’n north ha Dowr Chambal dhe’n soth. An hanow a dheu dhyworth dinas Ranthambore, hag a sev y’n park.  Apoyntys veu avel skovva godhvewnans y’n kynsa prys yn 1955 hag avel park kenedhlek yn 1980.
{{wide image|Ranthanbore_panaroma.JPG|1000px|Panorama dhyworth dinas Ranthambore}}
==Godhvewnans==
Bewvaow an park yw koswigow kolldhel ha prasow yger. Rekordys yw dres 530 eghen a losow y’n park ha lies [[edhen]] ha best maga ta. Gerys-da yw an park dhe dornysi drefen y boblans a digres. Ynter 1980 ha 2005, an niver a digres a iselheas a 44 dhe 26, dre ladra helghik. Mes erbynn niveryans tigres 2014, an niver re ynkressyas dhe 62. Enevales erel y’n park a gomprehend lewpard, nilgai (gavrewik), badh gwyls, [[usvil]] brith, simes, krokodil ha chital (karow).
==Dinas Ranthambore==
Drehevys veu an dinas y’n 10ves kansvledhen. Yma niver a demplow y’n dinas dhe enora duwow kepar ha [[Ganesh]] ha [[Shiva]], ha tempel [[Jain]] maga ta. 

<gallery>
A_chital_stag_1.JPG|skeusennik|Karow chital 
Ranthambore_Fort,_Rajasthan.JPG|skeusennik|Dinas Ranthambore
T24_in_Ranthambore2.jpg|skeusennik|Tiger T24 
Striped_hyena_(Hyaena_hyaena)_-_cropped.jpg|skeusennik|Usvil brith
Nilgai_(Boselaphus_tragocamelus)_male.jpg|skeusennik|Nilgai
A_(131).jpg|skeusennik|Men-gelvinek Eynda
Pond-_Ranthambore_National_park.jpg|skeusennik|Lynn y'n park
Ranthambore_Fort_Jain_Temple.jpg|skeusennik|An tempel Jain
A_male_tiger_with_huge_crocodile_at_Rajbaugh,_Ranthambhore.jpg|skeusennik|Tiger ha krokodil mugger
</gallery>
[[Klass:Parkow kenedhlek]]
