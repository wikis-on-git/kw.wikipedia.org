[[Restren:Gwili Railway at Bronwydd Arms - geograph.org.uk - 4625783.jpg|skeusennik|Tren o trehedhes gorsav Bronwydd Arms war an Hyns-horn Gwili.]]
[[Hyns-horn ertach]] yn [[Pow Kerverdhin]] yn [[Kembra]] soth-west yw an '''Hyns-horn Gwili''' ([[Kembrek]]: ''Rheilffordd Gwili'', [[Sowsnek]]: ''Gwili Railway'') a ober linen hyns-horn gwithys gayj savonek a-dhyworth tyller Dibarthva Abergwili (ogas dhe Gerverdhin) a-hys 4½ mildir (7.2 km) rann a'n kyns linen [[Karvyrdhin|Kerverdhin]] dhe [[Aberystwyth]]. An hyns-horn derowel a dhegeas yn 1965, ha lyftyes a veu an kledhrennow yn 1975.

Hanow an hyns-horn a dheu a-dhyworth [[Avon Gwili]], an avon a fros der an nans ryb tenewen an linen.

== Gorsavow an hyns-horn ==

=== Llanpumsaint (Lannpympsens) ===
Kompani an hyns-horn a berghenn an gweli-kledhrennow yntra Danycoed ha Llanpumsaint. Awos nivel an ponsow war an rann ma, yth o gwell gans an kompani dhe fogella war an ystynnans dhe'n soth dhe Dhibarthva Abergwili. Yma eth pons forsakyes war an gweli-kledhrennow yntra Danycoed ha Llanpumsaint a lett an ystynnans dhe'n north.

=== Cynwyl ===
Nyns yw ygerys an hyns-horn mar bell avel Cynwyl hwath.

=== Danycoed Halt (Gorta yn-dann an Koos) ===
[[Restren:BR 0-6-0DM Class 03 D2178 Danycoed.jpg|skeusennik|Tren ow kortos dhe Danycoed Halt.]]
Byldyes a veu an gorta ma y'n 1990ow hag ygerys a veu yn 2001. Dhe'n pols ma yth yw penn north an hyns-horn, mes y halsa dos dres nivera wosa an hyns-horn gwithys dhe ystyn dhe dyller gorsav Cynwyl, mildir dhe'n north, ha dhana dhe Llanpumpsaint, 2½ mildir dhe'n north.

=== Llwyfan Cerrig (Kay Kerrik) ===
Avel Danycoed, nyns esa Llwyfan Cerrig gorsav war an hyns-horn derowel. Y feu byldyes yn 1998 gans an Hyns-horn Gwili. Y teu byldyans an gorsav a-dhyworth Felinfach war hyns-skorr Aberaeron. 

=== Bronwydd Arms (Tavern Bronn Wydhel) ===
Hemm o gorsav war an hyns-horn derowel hag yw pennplas oberansow an Hyns-horn Gwili.

=== Abergwili Junction (Dibarthva Abergwili) ===
[[Restren:RSH 0-6-0ST No 47 Moorbarrow Abergwili Junction.jpg|skeusennik|Lokomotyv ethen ''Moonbarrow'' dhe Abergwili Junction.]]
Ottomma gorsav nowyth a ygeris yn 2017 wosa gorfenna ystynnans a-soth an hyns-horn gwithys. Y feu byldyes war tyller an gorsav dibarthva derowel.
<br />

== Redya pella ==

* [https://gwili-railway.co.uk/ Gwiasva sodhogel an hyns-horn] (Sowsnek yn-unnik)

[[Klass:Hensi-horn]]
