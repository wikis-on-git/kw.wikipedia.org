[[Restren:Ireland.NASA.jpg|thumb|250px|right|Lymnans Wordhen a loerell NASA (4es a vis Genver 2003). Y hyllir gweles [[Alban]], [[Kembra]] hag [[Ynys Manow]] yn howldrevel.]]

'''Wordhen''' po '''Iwerdhon''' yw hanow [[ynys]] veur yn [[Europa]]. Yma gans an ynys dhiw rann gwlasek, Repoblek Wordhen ha [[Kledhbarth Wordhen]] (pow a'n [[Rywvaneth Unys]]). Y hwrer devnydh a'n hanow "Wordhen" lieskweyth rag an '''[[Repoblek Wordhen]]''' y honan.

A-dhia termyn [[Henry VIII a Bow Sows|Henry VIII]], yth esa myghterneth [[Pow Sows]] ow toen an titel "Myghtern Wordhen". Rywvaneth hy honan o Wordhon ytho, mes yth esa finwedh ynn dhe ewnderyow an gemmynieth [[Eglos Katholik Romanek|katholik]] wosa an [[Dasfurvyans]]. Rebellyans rag repoblek wordhonek ansoedhogel a dardhas yn 1798 yn mysk breseli an [[Domhwelans Frynkek]]. Governans an Rywvaneth Unys a worthybas ow kul [[Reyth Kevunyans]] yn [[1801]]: dreus an reyth ma y teuth Wordhen ha bos rann a dernas unnik ynno Wordhen, Pow Sows, [[Alban]], [[Kembra]], ha [[Kernow]].

Wosa rebellyansow yn [[1916]] ha [[1918]]-[[1921]], y tiberthas Wordhen yn dew stat: '''Kledhbarth Wordhen''' (hwegh konteth y'n north-est) ha '''Stat Rydh Wordhen''' (po ''Saorstát na hÉireann'', an hwegh konteth arall war'n ugens). Y teuth an Stat Rydh ha bos ansoedhogel yn [[1922]], mes Kledhbarth Wordhen a dhewisas gwitha y'n Rywvaneth Unys.

{{Keltia}}

[[Class:Ynysow]]
[[Class:Wordhon]]

{{Link FA|ast}}
{{Link FA|eu}}
