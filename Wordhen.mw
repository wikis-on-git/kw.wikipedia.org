[[Category:Dorydhyeth]] [[Category:Europa]]
[[Image:Iwerdhon_Loerell.jpg|thumb|250px|right|Lymnans Iwerdhon a loerell NASA (4es a vis Genver 2003). Y hyllir gweles [[Alban]], [[Kembra]] hag [[Ynys Manow]] yn howldrevel.]]

'''Iwerdhon''' yw hanow [[ynys]] veur yn [[Europa]]. Yma gans an ynys dhiw rann gwlasek, Repoblek Iwerdhon ha [[Kledhbarth Iwerdhon]] (pow a'n [[Rywvaneth Unys]]). Y hwrer devnydh a'n hanow "Iwerdhon" lieskweyth rag an '''[[Repoblek Iwerdhon]]''' y honan.

A-dhia termyn [[Henry VIII]], yth esa myghterneth [[Pow Sows]] ow toen an titel "Myghtern Iwerdhon". Rywvaneth hy honan o Iwerdhon ytho, mes yth esa finwedh ynn dhe ewnderyow an gemmynieth [[Eglos Katholek Romanek|katholek]] wosa an [[Dasfurvyans]]. Rebellyans rag repoblek iwerdhonek ansoedhogel a dardhas yn 1798 yn mysk breseli an [[Domhwelans Frynkek]]. Governans an Rywvaneth Unys a worthybas ow kul [[Reyth Kevunyans]] yn [[1801]]: dreus an reyth ma y teuth Iwerdhon ha bos rann a dernas unnik ynno Iwerdhon, Pow Sows, [[Alban]], [[Kembra]], ha [[Kernow]].

Wosa rebellyansow yn [[1916]] ha [[1918]]-[[1921]], y tiberthas Iwerdhon yn dew stat: '''Kledhbarth Iwerdhon''' (hwegh konteth y'n north-est) ha '''Stat Rydh Iwerdhon''' (po ''Saorstát na hÉireann'', an hwegh konteth arall war'n ugens). Y teuth an Stat Rydh ha bos ansoedhogel yn [[1922]], mes Kledhbarth Iwerdhon a dhewisas gwitha y'n Rywvaneth Unys.

[[en:Ireland]]
