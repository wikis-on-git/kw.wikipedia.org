{{Lewydh Statys Unys
| hanow = Donald J. Trump
| skeusen = Donald Trump official portrait.jpg
| niver =45es
| sodhans =20 Genver 2017 - 20 Genver 2021
| islewydh = [[Mike Pence]]
| kyns = [[Barack Obama]]
| wosa = [[Joe Biden]]
| parti =Repoblikanek 
}}
'''Donald John Trump''' (genys 14 mis Metheven 1946) yw negysydh, personalita pellwolok gwiryonedh, politeger, hag a-dhia 20ves a vis Genver 2017 bys y'n 20ves a vis Genver 2021, Lywydh [[Statys Unys|an Statys Unys]].

== [[Etholans lewydhek Statys Unys, 2016|Etholans Lewydh SU 2016]] ==
Trump a dheklaryas y ombrofyans rag Lywydh an Statys Unys, dhe Dour Trump yn [[Evrek Nowydh|Cita Evrok Nowydh]]. Ev a gesstriva avel gwithyasel honan-deskrifys. Y gaskyrgh a boslevas gwlaskerensa Amerikanek, yn-unn fia tybyans kepar ha ewnder politek, ha ragvreus vedia. Yn rann awos y vri, kaskyrgh Trump a dhegemeras pals attendyans heb par.

Wortalleth, nyns o hwansek hembronkysi Repoblicanek kepar ha Kowser [[Chi Kanasedhoryon Statys Unys|an Chi]] [[Paul Ryan]] dh'y skoodhya. Yth esa dout dhedha y vos sewen, keffrys ev dhe bystiga imach [[Parti Repoblikanek|Parti Repoblicanek]]. Movyans 'ken-deghow' a guntellas a-dro dh'y ombrofyans, awos y enebieth orth liesgonisogeth hag omynvroans. Akusys veu Trump a banderya orth kenethlogoryon wydn. Nammys veu nebes y hwarvosow kaskyrgh a freudh. Kowethansow fethcheckya re isdheklaryas Trump a wul niver a leveryansow fals kehevelys orth ombroforyon erel.

=== Hanwesigeth Repoblicanek ===
Trump a entras bagas bras a 16 ombrofyer aral ow kesstriva rag hanwesigeth Repoblicanek. Hebm o an brassa yn istori Statys Unys. Dadhlansow a veu gwelys gans goslowysi bras yn-istorek, y hwra y kaskyrgh moy anweladow. Wosa dorslynk yn [[Indiana]] yn mis Me 2016, ombroforyon a remaynya, [[Ted Cruz]] ha [[John Kasich]] a hedhas aga haskyrghow. Trump a dheuth ha bos hanwesik yn-sodhogel dhe'n Kuntelles Kenedhlek Repoblikanek 2016 yn [[Cleveland, Ohio|Cleveland]], [[Ohio]].

=== Etholans kemmyn ===
Trump a waynyas an etholans kemmyn a 6ves a vis Du 2016, ow fetha ombrofyores [[Parti an Dhemokratyon|Dhemokrat]], [[Hillary Clinton]]. Ev a waynyas raglev Kollji an Etholans, kyn waynyas Clinton kansrann nebes ughella a'n raglev popular. Y hwrava kemeres y soodh avel 45es Lywydh an Statys Unys dhe'n 20ves a vis Genver 2017.

== Lywydh ==
Dhe 18 a vis Kevardhu 2019, Trump a veu ympechys gans [[Chi Kanasedhoryon an Statys Unys|Chi an Ganasedhoryon]], yndella ow tos ha bos an tressa lywydh dhe vos ympechys (wosa [[Andrew Johnson]] yn 1868 ha [[Bill Clinton]] yn 1998).

{{DEFAULTSORT:Trump, Donald John}}
[[Klass:Lewydhyon a'n Statys Unys]]
[[Klass:Parti Repoblikanek]]
