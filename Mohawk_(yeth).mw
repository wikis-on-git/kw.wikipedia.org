[[Restren:Mohawk language stop sign.jpg|skeusennik|Arwodh stop Mohawkek.]]
An '''yeth Mohawk''' po '''Mohawkek''' (Mohawkek: ''Kanienʼkéha'', "[yeth] a'n flyntva") yw [[Yethow Irokoiek|yeth Irokoiek]] a gowsir gans nebes 3,500 den y'n [[Kenedhel Mohawk|kenedhel Mohawk]], usi desedhys yn [[Kanada]] ([[Ontario]] Soth ha [[Kebek]]), [[Irokoi]], ha dhe hys le y'n [[Statys Unys]] ([[Stat Evrek Nowydh|Stat Evrek Nowyth]] north ha west).

== Istori ==
An Vohawkyon esa'n brassa ha'n gallosekka a'n Pymp Kenedhel dherowel, ow rewlya arenebedh efan a'n tir orth or est an Irokoi. Pow an North ha ranndir Adirondack yn Stat Ughel Evrek Nowyth esa brassa rann an arenebedh ple kowsis Mowhawkek bys dhe dhiwedh an etekves kansvledhen.

=== Alexander Graham Bell ===
Yth esa les bras y'n lev denek dhe wodhonydh Albanek-Amerikanek Alexander graham Bell, onan a dhevisoryon an pellgowser. Pan dheuth dhe Withva an Hwegh Kenedhel dres an avon dhe Onondaga, y tyskas Mohawkek hag y treylyas an erva anskrifys dhe arwodhyow kows gweladow rag an kensa tro. Rag an ober ma, Bell a veu res an titel a Jif Enorys hag yth esa kevrennek a solempnita ple kwiskas pennwisk Mohawk ha donsya donsyow hengovek.

== Status a-lemmyn ==
Klashes yw an Mohawkek avel peryllys a-lemmyn, ha'n niver a gowsoryon enesik re lehas yn tidorr dres an bledhynnyow diwedhes.

Yma dhe'n Mohawkek brassa rann a gowsoryon yn-mysk yethow Irokoiek an North, ha hedhyw yth yw an unsel anedha gans dres mil kowser hwath. Dhe Akwesasne, trigoryon re dhallathas skol yeth troghya (kyns-skol dhe 11 bloodh) yn ''Kanienʼkéhato'' rag dasserghi'n yeth. Ha'ga fleghes orth y dhyski, yma kerensow hag eseli erel y'n teyluyow owth attendya dyskansow yeth ynwedh.

'''Kanatsiohareke''' (Gah-nah-jo-ha-lay-gay) yw kemeneth Vohawkek/''Kanienkahaka'' bian war lann an north a'n Dowr Mohawk, a-west dhe Fonda, Evrek Nowyth. An hanow a styr "Tyller an Pott Glan." Kanatsiohareke a veu gwrys dhe vones "Skol Wortos Eyndek Carlisle Gorthtreylyes", ow tyski diwysyans ha yeth Mohawkek. Desedhys yn tir hengovek an Kanienkehaka (Mohawk), y feu dasygerys yn mis Gwynngala 1993 yn-dann ledyans Thomas R. Porter (Sakokwenionkwas - "An huni a wayn"). Yma res dhe'n gemeneth drehevel arghans aga honan, hag yn fenowgh y synsir presentyansow diwysyansek, gweythjiow, ha hwarvosow akademek, ow komprehendya Gool Sevi vledhennek. Kreftji war an tyller a werth traow genesik gwir a-dhyworth Amerika Gledh oll.

Pennganaseth an gemeneth yw assaya gwitha talvosogehow, diwysyans, yeth ha gisyow bewa hengovek yn gidyans an ''Kaienerekowa'' (Rewl Vras a Gres). 

Yn 2006 yth o derivys bos dres 600 Mohawkegor yn Kanada, meur anedha tus henavek.

'''Kahnawake''' yw desedhys yn tyller metropolitek, ogas ha [[Montreal]], Kebek, Kanada. Awos bos desedhans Kahnawake y kows lies unigyn Sowsnek ha Frynkek, hemm re gevras dhe dheklinyans yn devnydh a'n Mohawkek dres an diwettha kansvledhen. Skol Treusvewans an Mohawkek, an kensa towlen droghya a veu grondyes yn 1979. Kanaseth an skol o dasserghi an Mohawkek.

[[Klass:Yethow Teythyek an Amerikaow]]
