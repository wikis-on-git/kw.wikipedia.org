{{Person | fetchwikidata=ALL | onlysourced=no | suppressfields= | nationality = [[Image:Flag of England.svg|25px]] [[Pow Sows]]}}
'''Arthur Michell Ransome CBE''' (18 Genver 1884 – 3 Metheven 1967) o jornalyas hag awtour sowsnek.  Meur a vri yw rag skrifa’n kevres a lyvrow fleghes ‘Swallows and Amazons’, desedhys yn [[Pow an Lynnyn]] ha [[Norfolk]].
Ev a skrifas ynwedh a-dro dhe [[Russi]], kyns, dres, ha wosa domhwelansow 1917. Ev a ros kedhlow a-dro dhe hembrenkysi an Domhwelans dhe’n Servis Kedhlow Kevrinek. Kettermyn, gogrysys veu ev dhe vos aspyas Sovietek gans [[MI5]].

==Bewnans a-varr==
Y das o  Cyril Ransome (1851–1897) ha’y vamm Edith Ransome (née Baker Boulton) (1862–1944). Arthur o an kottha a beswar flogh: yth esa dwy hwor dhodho, Cecily ha Joyce, ha broder Geoffrey ledhys yn [[Bresel Kynsa an Bys]] yn 1918. Joyce a dhemedhas y’n teylu Lupton, diwysyansoryon ha politegoryon. 
Genys veu Ransome yn Leeds. Y das Cyril o professor istori yn Kolji [[Konteth Evrek]] (Pennskol Leeds lemmyn). An teylu e dhe Nibthwaite yn Pow an Lynnyn yn fenowgh. Y das a verwis kyns y dermyn yn 1897, ha hemm a’n nasyas yn feur.  Adhyskys veu ev yn Windermere hag awosa yn Skol Rugby. Kas o ganso an skolyow drefen y wolok voghes ha fowt sleyneth athletek. Ev a studhyas kymyk yn Kolji Konteth Evrek.

==Resegva skrifa==
Wosa bledhen yn Kolji Konteth Evrek, ev a hepkoras y adhysk, ha mos dhe [[Loundres]] dhe vos skrifer. Ev a oberas avel skoodhyer sodhva yn kowethyans dyllo.  Y lyver posek kynsa o ‘Bohemia in London’ (1907).
Ransome a dhemedhas Ivy Constance Walker yn 1909 hag yth esa unn vyrgh dhedha, Tabitha. Nyns o demedhyans lowen. Y wrek a vynnas ev dhe spena moy a dermyn gensi ha’ga myrgh yn le skrifa.  Y a dhidhemedhas yn 1924.
Ransome a dhallathas skrifa bewskrifow. Dyllys veu lyver a-dro dhe [[Edgar Allan Poe]] yn 1910 hag unn aral a-dro dhe Oscar Wilde yn 1912. An nessa lyver a gawsyas ev dhe vos y’n breuslys awos kas kabel gans Arlodh Alfred Douglas. Ev a waynyas an kas, mes an kas o tennva veur warnodho tredhek mis. Wosa henna charjys veu y dhyller gans kammdreylyans, ha fia dhe’n fo.

==Jornalyas tramor==
Yn 1913 Ransome a asas y wrek gynsa ha’y vyrgh ha mos dhe [[Russi]] dhe studhya y wonisogeth. Yn 1915 Ransome a dhyllas ‘The Elixir of Life’ (dyllys gans Methuen, Loundres), y novel unnik rag tevesigyon. An nessa bledhen dyllys veu ‘Old Peter's Russian Tales’, kuntel a henhwedhlow dhyworth Russi.
Wosa dalleth [[Bresel Kynsa an Bys]] yn 1914 ev eth ha bos jornalyas tramor ‘The Daily News’. Ev a aswoni niver a hembrynkysi Bolshevik, ow komprehendya [[Vladimir Lenin]], [[Leon Trotsky]] ha Karl Radek. Ev a vetyas an venen neb a via y nessa gwrek, Evgenia Petrovna Shelepina. Hi veu skrifennyades brivedh Trotsky y’n termyn na. 
Yn mis Hedra 1919, Ransome a dhug messaj posek ynter [[Estoni]] ha Russi ow kweres kres ynter an dhiw wlas. Ransome hag Evgenia eth dhe driga y’n penncita, Reval ([[Tallinn]]) wosa hemma. Ev a skrifas lyver a-dro dhe dhrehevel lester-gwari, ‘Racundra’s First Cruise’. Wosa an didhemedhyans, ev a dhemedhas Evgenia, hag i a dheuth dhe [[Pow Sows|Bow Sows]] le mayth oberi avel jornalyas dhe [[The Guardian]].

==Kevres Swallows and Amazons==
Erbynn 1929, Ransome hag Evgenia a wre triga yn Pow an Lynnyn drefen ev dhe ervira skrifa lyvrow fleghes. Meur-gerys o an lyver kynsa, ‘Swallows and Amazons’, desedhys yn Pow Lynnyn, ytho ev a skrifas re erel y’n keth kevres ynter 1929 ha 1947.

==Mernans==
Ransome a verwis yn klavji yn [[Manchester]] yn 1967. Yntirys yw ev ha’y wrek, Evgenia, yn korflan eglos St Paul, Rusland, yn Pow Lynnyn. 

==Pewasow==
Ransome a waynyas an Medal Carnegie kynsa dhyworth an Kowethas Lyverva rag y lyver 'Pigeon Post'. Ev a gavas CBE yn 1953.  Dew bennskol, Durham ha Leeds, a ros doktouriethow onourek dhodho. Treulyes yw y lyvrow dhe lies yeth, hag yma kowethasow gwerthveurheans yn lies gwlas ynwedh. Henwys yw planetik 6440 Ransome dh’y enora.

==Oberyow==
*The Souls of the Streets and other Little Papers (1904)
*The Child's Book of the Seasons (1906)
*Pond and Stream (1906)
*The Things in our Garden (1906)
*Bohemia in London (1907)
*The Book of Friendship (1909)
*A History of Story-telling (1909)
*Edgar Allan Poe (1910)
*The Book of Love (1911)
*The Hoofmarks of the Faun (1911)
*Oscar Wilde, a Critical Study (1912)
*Portraits and Speculations (1913)
*The Elixir of Life (1915)
*Old Peter's Russian Tales (1916)
*A Letter to America (1918)
*Six Weeks in Russia (1919)
*Aladdin and his Wonderful Lamp in rhyme (1920)
*The Crisis in Russia (1921)
*The Soldier and Death (1922)
*Racundra's First Cruise (1923)
*The Chinese Puzzle(1927)
*Rod and Line (1929)
*Mainly about Fishing (1959)

"Dyllys wosa y vernans"
*The Autobiography of Arthur Ransome (1976) (golegys gans Rupert Hart-Davis)
*The War of the Birds and Beasts and other Russian tales (1984) (golegys gans Hugh Brogan)
*Arthur Ransome's Long-lost Study of Robert Louis Stevenson (2011) (golegys gans Kirsty Nichol Findlay)

"Kevres Swallows and Amazons"
*Swallows and Amazons (dyllys 1930)
*Swallowdale (1931)
*Peter Duck (1932)
*Winter Holiday (1933)
*Coot Club (1934)
*Pigeon Post (1936)
*We Didn't Mean To Go To Sea (1937)
*Secret Water (1939)
*The Big Six (1940)
*Missee Lee (1941)
*The Picts and the Martyrs: Or Not Welcome At All (1943)
*Great Northern? (1947)
*Coots in the North (gesys heb kollenwel)

[[Klass:Mernansow 1967]]
[[Klass:Skriforyon lien fleghes]]
[[Klass:Sowson]]
