{{Taklow| fetchwikidata=ALL | suppressfields= * | image2 = Lu-TableImage.svg }}

Elven gymyk yw [[Lutetiom|'''lutetiom''']], niver 71 y'n [[An Vosen Beriodek|Vosen Beriodek]]. Y furvell gymyk yw '''Lu'''. An hanow a dheu dhyworth ''Lutetia'', an hanow Latinek rag an cita Paris. Onan a'n elvennow dor-tanow, po lanthanid yw lutetiom.

Diskudhys veu lutetiom yn 1907 gans an kymygydh frynkek, Georges Urbain y'n Sorbonne, yn Paris. Kevys yw yn monow kepar ha monazit. Askorrys yw a-dro dhe 10 tunnas an vledhen, avel lutetiom oksid. An unnik devnydh dhe lutetiom yw y'n diwysyans purhe oyl, avel pennfenten dewynnyans β.

Poos atomek lutetiom yw 174.96. Y boynt treudhi yw 1663°C ha'y boynt bryjyon yw 3400°C. Y dhosedh yw 9.8kg an liter. Alkan gwynn-arghansek kales yw lutetiom. Lutetiom yw an moyha poos ha kales a'n elvennow lanthanid. Hi yw an elven voyha kostek y'n norvys, $75,000 an kilogram, moy ages owr ($50,000 an kilo) ha platinom ($40,000 an kilo).

==Mirva==
<gallery class="center" widths="175px" heights="150px">
Restren: Monazit - Mosambik, O-Afrika.jpg|skeusennik|Moon monazit
Restren: Georges_Urbain_(1872-1938).png|skeusennik|Georges Urbain
Restren: Russian Cracking.jpg|skeusennik|An diwysyans purhe oyl
</gallery>

[[Klass:Elvennow kymyk]]
