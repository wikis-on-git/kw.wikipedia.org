{{Pennmenyster Ruwvaneth Unys
| hanow = Margaret Thatcher
| skeusen = Margaret_Thatcher.png
| sodhans = 4 Me 1979 - 28 Du 1990
| myghtern = [[Elizabeth II]]
| parti = Tori
| kyns = [[James Callaghan]]
| wosa = [[John Major]]
}}
'''Margaret Hilda Thatcher, Baroness Thatcher''', LG, OM, PC, FRS (genys Roberts; 13 mis Hedra 1925 – 8 mis Ebryl 2013) o [[Pennmenyster an Rywvaneth Unys|pennmenyster]] [[Ruwvaneth Unys]] a 1979 dhe 1990, ha hembrenkyades [[Parti Gwithadorek|Parti Tori]] a 1975 dhe 1990. Hy sodhans o an hirra yn kansvledhen ugensves ha bys dhe'n eur ma nyns yw hi marnas benowek. Journalyas [[URSS|Sovyetek]] a's henwis an 'Arlodhes Horn', leshanow dynerghys gensi hag a dheuth ha bos kelmys orth hy policiow ha'y gis ledyans heb kessassolyans. Avel 'Thatchereth'. Y teuth ha bos hi policiow.

== Pennmenyster ==

=== 1979-1983 ===
Hi a dheuth ha bos pennmenyster wosa bos sewen yn etholans 3 mis Me, 1979; yn unn waynya braster a 44 esedh. An etholans a veu gwrys wosa Thatcher a gelwis hag a waynyas (gans unn raglev) raglev kyfyans-vyth governans minoryta [[Lavur]] a [[James Callaghan]].

Yn hy hynsa termyn, yn 2 a vis Ebryl 1982, Arghantina a woryskynnas [[Ynysow Falkland|Enesow Falkland.]] Yn despit a'n pellder ha'n kalettrow lojistek, Thatcher erviras bos hy polici daskemeres an ynysyow. Lu-task a veu danvenys dhe'n Enesow, a veu daskemeres wosa kas dew vis y hirder, ha 258 mernans Predennek.

=== 1983-1987 ===
Sewena gaskyrgh Falkland, diberthans yn Parti Lavur ha gwelheans erbisek, faktorow oll yn hy sewena yn etholans kemmyn 1983, may kressyas Thatcher hy braster yn [[Chi Kemmynyon a'n Ruwvaneth Unys|Chi Gemmynoryon]] bys dhe 144 esedh.

Thatcher a vynna lehe gallos kesunyansow lavur, dell breder aga vos re gallosek. Astel Tus Bal o an gwella gorthenebans yntra Thatcher ha’n kesunyansow. Yn unn brotestya orth degeans 20 a’n 174 bal a vynna degea Kesva Low Kenedhlek, Arthur Scargill a erghis askel yn mis Meurth 1984. Y nagha Thatcher aga gorholethow, ha’n askel a hedhis heb unverheans yn mis Meurth 1985. Sewyans degeans wortiwedh 150 bal glow o koll moy ages 10,000 sodh, ha kemenethow a veu shyndys yn kales.

=== 1987-1990 ===
Thatcher a waynya hy thressa etholyans yn 1987, kyn feu hy braster lehes. Hi a dhasfurvyas tollow governans leel, yn unn gommendya Kost an Gemeneth (aswonnys avel Toll Penn, po Poll Tax yn Sowsnek). Y feu kommendys yn Alban yn kynsa le, hag yn RU gesys wosa bledhen. Ny pleg an toll ma dhe dus, hag yth esa protestyans bras yn [[Loundres]], may 70,000-200,000 a dus a guntella yn Pedrek Trafalgar.
== Mernans ==
Hi a verwis 8 vis Ebryl, 2013, 87 hy bloodh. Gorthebys a veu hy mernans yn unn kemyski. Hy skodhyoryon a lawdya hy dhe vos an gwella pennmenyster a-der termyn bresel; re erel a gevewi hy mernans a-barth sewyansow hy policiow.

{{FSS}}
[[Klass:Politegoryon a'n Ruwvaneth Unys]]
[[Klass:Mernansow 2013]]
