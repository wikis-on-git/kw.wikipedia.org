'''John Maynard Keynes, kynsa Yurl Baron Keynes''', CB (5 Metheven 1883 â€“ 21 Ebrel 1946) o [[Erbysieth|erbysiethor]] [[Breten Veur|Bretennek]]. Y dybyansow, gelwys erbysieth Keynesek, o delanwes meur war dhamkanieth arnowydh erbysek ha [[Politegieth|politek]] keffrys ha war bolisiow erbysek ha [[toll]] a lies [[governans]]. Ev a leveris y talvia dhe wovernans usya skantlyns toll ha arghanti dhe hedhi an effyethyow a kildro erbysek, difygow ha sewenow. Onan a'n tasow a [[Kowrerbysieth|gowrerbysieth]] dhamkaniethek arnowydh.

Genys veu John Maynard Keynes yn [[Kergront]], [[Pow Sows]]. Y das o [[John Neville Keynes]], arethor erbysieth orth [[Pennskol Kergront]]. Y vamm o Florence Ada Brown, awtour a vri ha dasformyer sosyel. Keynes eth dhe Golji an Myghtern, Kergront, yn 1902, dhe studhya [[awgrym]].

Onan y garoryon dhrudh o an [[Art|artydh]] Duncan Grant a wrug ev metya yn 1908. Keynes o maglys ynwedh gans an [[Skrifa|skrifer]] Lytton Strachey. Y hevel y hwrug Keynes hedhi sewya karoryon [[LKDT|gethreydhel]] dres [[Kynsa Bresel an Bys]]. Yn 1918, ev a vetyas Lydia Lopokova, [[Dons|donsyer]] korol [[Russi|russek]] a vri. Keynes ha Lopokova a wrug demmedhi yn 1925.

Yn 1942, Keynes a veu stallys yn [[Chi an Arlydhi]] avel '''Yurl Keynes''' a Tilton yn konteth [[Sussex]]. Esel an Parti Libral. Keynes a verwis a shora kolon yn y ji nessa yn Tilton, Sussex Est.
