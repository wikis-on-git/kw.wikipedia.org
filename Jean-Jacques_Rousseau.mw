{{Den|fetchwikidata=ALL|onlysourced=no|suppressfields=ymgynghorydd y doethor}}

'''Jean-Jacques Rousseau''' (28 Metheven 1712 – 2 Gortheren 1778) o [[Filosofieth|filosofer]], [[Skrifa|skrifer]] ha komposydh a [[Jeneva]]. Y filosofieth [[Politegieth|politek]] o delanwes war avonsyans an Klerheans dres [[Europa]], keffrys ha tremmynnow an [[Domhwelans Frynkek]] ha'n displegyans a breder [[Erbysieth|erbysek]], [[Adhyskans|adhyskansel]] ha politek arnowydh.

Y oberen ''The Social Contract'' (An Kevambos Kowethasek) yw pur bosek yn preder sosyel ha politek arnowydh. Y [[romans]] amovyansek ''Julie ou la Nouvelle Héloïse'' (Julie, po an Heloise nowydh) a 1761 o posek rag an displegyans a gynsromantegieth ha [[romantegieth]] yn [[fugieth]]. ''Emile, or On Education'' (Emile, po War Adhyskans) a 1762 yw assay adhyskansel ow tochya le an unigyn yn [[kowethas]]. Y skrifa honanvewskrifek —''Les Confessions'' (An Avowansow), skrifys yn 1769 ha dyllys wosa y vernans, a dhallathas an honanvewskrif arnowydh, ha ''Les Rêveries du promeneur solitaire'' (Hunrosow Jorna an Kerdher Digoweth) hanter kollenwys mes skrifys 1776–1778—a ros ensampel a'n Oos Finder a'n [[18ves kansbledhen|18ves kansvledhen]] dhiwedhes. I a dhiskwedhas moy a fog war sojetuster hag omhwithrans a dheskrifas skrifa arnowydh wosa henna.

{{unn k}}
{{Posek 1,000}}

[[Klass:Filosofers]]
[[Klass:Komposydhyon]]
[[Klass:Mernansow 1778]]
[[Klass:Skriforyon]]
