{{Taklow| fetchwikidata=ALL | suppressfields= * | image2 = Mo-TableImage.svg }}

Elven gymyk yw [[Molybdenom|'''molybdenom''']], niver 42 y'n [[An Vosen Beriodek|Vosen Beriodek]]. Y furvell gymyk yw '''Mo'''. An hanow a dheu dhyworth an ger [[Grew|Greka]] ''molybdos'', o styrya [[plobm|plomm]]. Moon molybdenom, molybdenit y hanow, yw hevel y semlant dhe grafyt, ha kemyskys o an dhew gans moon plomm.

Essensek yw molybdenom dhe bub eghen byw, mes yn mynsow munys. Re volybdenom a wra kawsya difasyansow kynfloghel. Yma a-dro dhe ugans ensaym ow komprendya molybdenom. Nitrogenas, kevys yn gwreydh fav, a dreyl nitrojen dhyworth an ayr dhe ammonya. Algi a wra devnydh a ensaym molybdenom dh'aga hartha dhyworth [[sulfur]]. An ensaym a'y dreyl dhe dimethyl sulfid, an gass hag drefen y fler a denn [[Edhen|ydhyn]] an mor dhe rannow le mayth yw meur a algi hag awos hemma, meur a buskes. Ensaym enevales, xanthin oksidas, a askorr trenken urik, ha pan vo'n ensaym ma re weythresek, hemm a wra ledya dhe'n kudyn gowt.

Usys yw an isotop radyoweythresek molybdenom-99 yn klavjiow dhe wul teknetiom-99. [[Teknetiom]]-99 a greun yn organow an korf, gans gweres diagnosans.

Diskudhys veu molybdenom rag an kynsa prys gans Karl Scheele yn 1778, mes an kynsa dh'y enyshe veu Peter Jacob Hjelm (1746-1813) yn Uppsala, [[Sweden]] yn 1781.

Usys o dur molybdenom dhe wul tankow yn [[Kynsa Bresel an Bys]] drefen y vos krev ha skav. 

Askorrys yw a-dro dhe 250,000 tonnas an vledhen, dre vras y'n [[Statys Unys]], [[Chile]], [[Kanada]] ha [[Russi]]. An chif moon yw molybdenit. Awos y boynt teudhi ughel, nyns yw askorrys avel alkan, mes avel polter loos dell yw usys. Usys yw lemmyn dhe wul daffar elektonek ha tredanel, dhe wul gweder, ha dhe wul dur-moly, dhe les yn kesrannow kerri ha jynnow ebron.

Poos atomek molybdenom yw 95.94, y boynt teudhi yw 2617°C ha'y boynt bryjyon yw 4612°C. Y dhosedh yw 10.2kg an liter. Alkan lentrus arghansek yw ev, nebes medhel pan vo pur.

==Mirva==
<gallery class="center" widths="175px" heights="150px">
Restren: Molybdenum_ore_displayed_at_Mining_Museum_of_Akita_University.jpg |skeusennik|Moon molybdenom
Restren: Iraq-m1_abrams.jpg |skeusennik|Usys yw dur-moly yn tankow
Restren: F-86_Sabre_Jet_(235531176).jpg|skeusennik|Usys yw dur-moly yn jynnow-ebron
Restren: Carl_Wilhelm_Scheele_from_Familj-Journalen1874.png |skeusennik|Karl Scheele
Restren: XanthineOxidase-1FIQ.png |skeusennik|Furvyans gwrysow an ensaym xanthin oksidas
Restren: Nitrogenase.png |skeusennik|An ensaym nitrogenas
</gallery>

[[Klass:Elvennow kymyk]]
