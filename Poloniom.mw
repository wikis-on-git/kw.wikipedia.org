{{Taklow| fetchwikidata=ALL | suppressfields= * |  }}

Elven gymyk yw [[Poloniom|'''poloniom''']], niver 84 y'n [[An Vosen Beriodek|Vosen Beriodek]]. An hanow a dheu dhyworth an wlas, [[Poloni]], gwlas deythyek Marie Curie, an kynsa dhe enyshe an elven. Y furvell gymyk yw '''Po'''. 

Nyns eus dhe boloniom rann vewoniethel, ha ny gevys yw yn-mes a arbrovjiow hwithrans. Pur radyoweythresek yw (ow ri perthyglow α yn-mes).

Diskudhys veu poloniom yn 1898 yn [[Paris]] gans [[Marie Curie|Marie]] ha Pierre Curie. I a dennas poloniom dhyworth moon [[uraniom]], pygvoon (''pitchblende''). Usys yw avel pennfenten tommder rag lorellow efanvos (kemmys ha 520kj an our).

Poos atomek poloniom yw 209, y boynt teudhi yw 254°C ha'y boynt bryjyon yw 962°C. Y dhosedh yw 9.3kg an liter. Poloniom-209 yw an isotop gans an hanter-bewnans hirra, 102 bledhen. Hanter-alkan loos-arghansek dasoberus yw. Onan a'n elvennow moyha peryllus yw poloniom. An myns marwel yw 7 pikogramm (7 X 10<sup>-12</sup> gramm). Ytho poloniom yw trilvilgweyth moy peryllus ages hidrojen cyanid. Usys veu poloniom-210 dhe ladha Alexander Litvinenko yn [[Loundres]], aspias a [[Russi]] neb a wrug forsakya an FSB rag MI5.

==Mirva==
<gallery class="center" widths="175px" heights="150px">
Restren: Marie_Curie_c1920.jpg |skeusennik|Marie Curie
Restren: Pitchblende_schlema-alberoda.JPG |skeusennik|Pygvoon
Restren: Voyager_spacecraft.jpg |skeusennik|Lorell efanvos
</gallery>

[[Klass:Elvennow kymyk]]
