{{Den | fetchwikidata=ALL | onlysourced=no | suppressfields= }}
'''Gwenno Mererid Saunders''' (genys 23 mis Me 1981) yw ilewydh Kernewek-Kembrek, aswonnys yn-dann an hanow gwari '''Gwenno'''. Hi a berform avel ilewydh solo. Hi a dhellos hy hynsa kuntilow, ''Y Dydd Olaf'' (KW: An Diwettha Dydh), yn [[Kembrek]] dre Heavenly Recordings yn 2015 ha hy hynsa kuntilow yn [[Kernewek]] yn 2018, henwys ''Le Kov''. Kaner yn bagas pop indie the Pipettes o hi ynwedh.

[[Restren:Gwenno Saunders.jpg|alt=Gwenno Saunders|skeusennik|Gwenno Saunders]]
[[Restren:Gwenno Saunders 2014.jpg|alt=Gwenno yn 2014|skeusennik|Gwenno yn 2014]]
[[Restren:Gwenno Pipette at Ruisrock 2007.jpg|alt=Gwenno yn The Pipettes|skeusennik|Gwenno yn The Pipettes]]

== Bywskrif ==
Genys veu Saunders yn [[Kardydh]], [[Kembra]]. Yth yw hi myrgh [[Bardhonieth|prydydh]] Kernewek ha yethor [[Tim Saunders]] ha treylyer Lyn Mererid neb yw gweythresor hag esel keur Côr Cochion Caerdydd (KW: Keur Kogh Kardydh). Yth o hi megys ow kewsel Kernewek ha Kembrek ha freth yw hi y'n dhiw [[yeth]].

A-dhyworth pymp bloodh, hi eth dhe Seán Éireann-McMahon Academy of Irish Dance (Akademi Dons [[Iwerdhonek]] Seán Éireann-McMahon). Pan en hi 17, hi o esel rol an donsyoryon yn Lord Of The Dance gans Michael Flatley avel an rann chyf. 

Yn 2001 yth esa rann yn ''Pobol y Cwm'' (Tus an Nans), gwari sebon yn Kembrek, war [[S4C]]. Hi a wrug towlen hy honan dhodho wosa henna, henwys ''Ydy Gwenno'n Gallu...?'' (KW: A Yll Gwenno...?). Dhe 18 Mis Ebrel 2019 hi a ostyas "Songs from the Edgelands", towlen a-dro dhe ganow yn manyethow dre BBC Radio 4.

== Resegva Ilow ==

=== Resegva a-varr (2002–2004) ===
Kyns hi dhe junya the Pipettes, hi o kaner solo electropop, y'n brassa rann yn Kembrek ha Kernewek. Hi a dhellos diw EP solo, ''Môr Hud'' (KW: Mor Hus) (2002) ha ''Vodya'' (2004).

Hi a wrug kanasedhi [[Kernow]] yn kesstrif kanow Liet International yn 2003 ha gwaynya pewas People's Choice Award rag hy gwrythyans "Vodya". 

Yn mis Kevardhu 2004, Gwenno a fylmyas an kan "Ysolt y'nn Gweinten" gans Celtic Legend rag Classic FM TV. Y lavesir y vos an kynsa gwydhyow dhe vos askorrys y'n yeth Kernewek.  An tekst o skrifys gans hy thas Tim Saunders hag an ilow a veu gwrys gans komposydh a Gernow Chris John Payne.

=== The Pipettes (2005–2010) ===
Gwenno a junyas the Pipettes yn mis Ebrel 2005 wosa diberth esel fondya Julia. Aswonnys yw hi rag hy kenys chyf war "Pull Shapes" ha burdhen "Your Kisses Are Wasted on Me". Yn mis Ebrel 2008, hy hwor yowynka Ani a junyas the Pipettes ynwedh. Lemmyn, Ani a wra dyllo ilow gans an bagas The Lovely Wars ha war an hanow [[Ani Glass]] ynwedh.

=== Wosa the Pipettes (2010–lemmyn) ===
Y hwrug Gwenno torn avel ilewydh synth gans Pnau hag Elton John yn 2012. 

Yn mis Metheven 2012, hi a dhellos EP yn Kembrek, ''Ymbelydredd'', gans pymp kan, kavadow war snodgistow  dornlymnys dre Peski Records.

Yma Gwenno war kuntilow 2013 ''The Great Perhaps'' gans ''The Boy Least Likely To''. Hi a wrug kevri hy lev dhe'n gan "It Could Have Been Me".

Hi a dhellos hy hynsa kuntilow solo leun, ''Y Dydd Olaf'' Kembrek, yn October 2014 dre Peski Records.<ref name="Go Cornish 2020-01-03">[https://gocornish.org/inspiration/gwenno-interview-this-is-le-kov-an-imagined-place/ Gwenno: “This is ''Le Kov'' – an imagined place”], ''Go Cornish'', 3 mis Genver 2020.</ref> Yn mis Me yth esa hi sinys dhe Heavenly Recordings. An label a dastellos hy huntilow dalleth yn mis Gortheren. An kuntilow a waynyas Best Welsh Album orth [[An Esedhvos Kenedhlek Kembra|Esedhvos Kenedhlek Kembra]] 2015 ha gwaynya Welsh Music Prize 2014-2015 yn mis Du.

An nessa mis Meurth 2018, Gwenno a dhellos hy hynsa kuntilow y'n yeth Kernewek yn tien, henwys [[Le Kov]], dre Heavenly Recordings. An kynsa kan a'n kuntilow o Tir ha Mor. Hi a leveris hi dhe glewes dever a wul hy nessa kuntilow yn Kernewek yn tien dhe wruthyl dogven a yeth yn few, hwithra hy omson (po honanieth) ha'n possybyltas awenek didhiwedh a'n yeth.<ref>[https://heavenlyrecordings.com/gwenno-announces-details-of-her-new-record-le-kov/ New Album Announcement: Gwenno ''Le Kov''], Heavenly Recordings, 22 mis Du 2007</ref> An kuntilow o war an rol berr Welsh Music Prize.

Yn keswel gans Go Cornish, hi a leveris: 

"Yma tus yowynk ow tevnydhya an yeth yn tyffrans yn eur ma. Gans an traow avel Gorsedh Kernow, na wrons i saw dyski Kernewek mes a-ves dhe henna, yma neppyth nell ow hwarva yn Kernow  ytho y fia da genev vy bones rann anodho."<ref name="Go Cornish 2020-01-03"/>

== Delanwes Gonisogethel ==
Yn mis Hedra 2018, [[Kesva an Taves Kernewek]] a leveris y hwrug hy huntilow ''Le Kov'' kevri dhe voghheans a  15% y'n niver a dus a gemeras an apposyansow yeth Kernewek yn 2018.<ref>[https://www.bbc.co.uk/news/uk-england-cornwall-45917661 Gwenno 'sparks record numbers' in Cornish exams], ''Nowodhow Warlinen BBC'', 20 mis Hedra 2018</ref>

Hi a dheuth a bos bardh [[Gorsedh Kernow]] yn 2019 rag "gonisyow dhe'n yeth Kernewek der ilow ha'n media". Hy hanow bardhek yw {{bardh|bardhek=Palores A-Bell}}.

== Plasenskrif ==

=== Gans The Pipettes ===
{| class="wikitable"
! rowspan="2" |Bledhen
! rowspan="2" |Kuntilow
!Y'n Chart
|-
! style="width:40px;" |<small>RU</small>
|-
|2006
|''We Are The Pipettes''
| style="text-align:center;" |41
|-
|2010
|''Earth vs. The Pipettes''
| style="text-align:center;" |–
|}

=== Dylansow Kuntilow Solo ===
{| class="wikitable"
!Bledhen
!Hanow
!Label
!Furve
!Yeth
|-
|2014
|''Y Dydd Olaf''
|Peski, Heavenly
|Iskarg bysyel, cidi, vinyl
|Kembrek, Kernewek
|-
|2018
|''Le Kov''
|Heavenly
|Iskarg bysyel, cidi, vinyl
|Kernewek
|}

=== EPs Solo ===
{| class="wikitable"
!Bledhen
!Hanow
!Label
!Furv
!Yeth
|-
|2002
|Môr Hud
|Recordiau Sain
|Iskarg bysyel
|Kembrek, Kernewek, Sowsnek
|-
|2003
|Vodya
|Recordiau Sain
|Iskarg bysyel
|Kembrek, Kernewek, Sowsnek
|-
|2007
|U & I
|None
|Iskarg bysyel
|Sowsnek
|-
|2012
|''Ymbelydredd''
|Peski
|Iskarg bysyel, snodgist
|Kembrek
|}

=== Gwester ===
{| class="wikitable"
!Bledhen
!Hanow
!Manylyon
|-
|2003
|I'r Brawd Hwdini
|Kuntilow dassonskrifansow kanow Meic Stevens
|}

== Dustuniow ==
{{Dustuniow}}
{{DEFAULTSORT:Saunders, Gwenno Mererid}}
{{unn k}}
{{Porth Kernow}}

[[Klass:Kanoresow‎]]
[[Klass:Kembresow]]
