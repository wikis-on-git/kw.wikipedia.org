[[Restren:DSCF3394 CROP.jpg|alt=John Cawley a dewl Chris French yn omdowl kernewek, mis Me 2006|skeusennik|John Cawley a dewl Chris French yn omdowl kernewek, mis Me 2006]]
'''Sport''' yw, herwydh usadow, furv vyth a wari po gwrians fisegel (dre vras) kesstrivus a assay usya, mentena po gwellhe galadewder ha sleyneth ha ri plesour dhe gevrenogyon ha martesen [[didhan]] dhe viroryon.
[[Restren:Truroball2.JPG|alt=Pel arghans rag hurlya a Druru|skeusennik|Pel arghans rag hurlya a Druru]]
Sports a yll gwellhe yeghes fisegel dre gemeres rann yn furv anformel po restrys. Yma kansow a sportys, a'n re yntra dew gesstriver dhe'n re gans kansow a gesstrivoryon yn kettermyn, po yn para po yn kesstrif avel unigynnow. Yn nebes sportys kepar ha [[resek]], lies kesstrifer a yll kesstrivya, po yn kettermyn po an eyl wosa y gila, gans unn gwaynyer. Yn sportys erel, an kesstrif (fytt) yw yntra dew denewen, an eyl owth assaya dhe dremena y gila. Yn nebes sportys, kesskor yw alowys, yn nebes erel yma fordhow dhe assoylya an kesskor ha kavos gwaynyer ha kollor. Niver a gesstrifow a yll bos restrys yn tournays dhe henwel kampyor. Lies unyans sport a wra kampyor bledhynnyek dre restra gwariow yn seson kemmyn.

Dre vras, sport yw aswonys avel kevreyth a wriansow selys war athleteks fisegel po sleyneth fisegel. Nebes kesstrifow a amytt saw sportys a dhesedh dhe'n styr ma. Byttegyns, yma aswonvos dhe lies gwrians kesstrivus mes a-der fisegel avel sportys an brys. An [[Kessedhek Keswlasek Olympek]] a aswon [[gwydhbol]] ha [[bryj]] avel sportys bona fide, ha SportAccord, an kowethas keffrysyans keswlasek sportys, a aswon pymp sport di-fisegel: bryj, gwydhbol, [[draghtys]], [[go]] ha [[xiangqi]].

Herwydh usadow, sport yw governys gans sett a rewlys dhe surhe kesstrif ewn hag alowa breus barghus a'n gwaynyer. Gwaynya a yll bos determys gans hwarvosow fisegel kepar ha skorya golyow po tremena linen yn kynsa. Ynwedh y hyll bos determys gans breusysi a wra skorya elvennow an gwrythyans sport, y'ga mysk taklow objetus po sojetus kepar ha gwrythyans teknegel po awenek.

Sport yw pennfenten bras a dhidhan rag miroryon. Sport a wra tenna bushys bras a dus dhe leow sport ha drehedhes moy a viroryon dre dharlesa. Kenwostla war sport yw gwrians kemmyn. An [[ger]] "sport" a dheu dre Sowsnek Kres a'n Frynkek Koth ''desport'' hag a styr "termyn syger". 

Sport yn [[Kernow]] a yssyns dew sport nag yw kevys yn le vyth aral y'n bys marnas leow gans delanwes [[gonisogeth]] Kernow: [[omdowl]] kernewek ha [[Hurlian|hurlya]]. An sportys erel kevrennys orth Kernow yw rugbi ([[An Vorladron Gernewek]] yw an para posekka) ha mordardha. Sport an moyha gwrys ha'n moyha hedhadow y'n bys yw ponya. [[Pel droos]] yw an moyha meurgerys.

[[Klass:Sport| ]]
