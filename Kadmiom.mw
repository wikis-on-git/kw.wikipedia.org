{{Taklow| fetchwikidata=ALL | suppressfields= * | image2 = Cd-TableImage.svg }}

Elven gymyk yw [[Kadmiom|'''kadmiom''']], niver 48 y'n [[An Vosen Beriodek|Vosen Beriodek]]. Y furvell gymyk yw '''Cd'''. An hanow a dheu dhyworth an ger [[Latin]] ''cadmia'', an hanow rag an moon kalamin (calamine yn [[Sowsnek]]), kynth yw  kalamin zynk karbonad yn tevri. Ny wodhvedhys yw mars essensek yw kadmiom dhe daklow byw, mes diskudhys veu y'n vledhen 2000 diatom morek ''Thalassiosira weissflogii'' dhe askorra ensaym arbennek a wra kregi war gadmiom.

Gwenonek yw kadmiom herwydh usadow, yn arbennek mog kadmiom oksid. Pan esa bagas owth oberi war an Pons Havren yn 1966 owth usya faglen oksiacetylen, yth eth an dus klav an eyl wosa y gila. An acheson o gwiskas a gadmiom war an ebilyow. Onan anedha a verwis.

Plansow a yll sugra kadmiom dhyworth an gweres, martesen drefen bos an gweres ogas dhe valyow koth po drefen bos an tir teylys gans karthyon denel. Kowethyans Yeghes an Norvys a lever bos 70μg pub dydh an nivel diogel. Kadmiom a gaws kleves aswonnys yn [[Nihon]] avel ''Itai-Itai''. Ev a wannha eskern ha mellow. An rann a'n [[Ruvaneth Unys]] gans an nivel gwettha yw Shipham, yn [[Gwlas an Hav]]. Omma yma hen valyow zynk, gans nivelyow a 500 rann an vilvil y'n gweres.

Diskudhys kadmiom gans Professor Friedrich Stromeyer yn tre Göttingen yn [[Almayn]]. Askorrys yw 14,000 tunnas pub bledhen, ha [[Kanada]] yw an moyha askorrer. Usys o avel liw yn paynt, glus gwedhyn, plastigow hag ynk y'n termyn eus passyes. Lemmyn usys yw dhe dredangwetha dur usys yn-dann an mor hag yn batriow nikel-kadmiom.

Poos atomek kadmiom yw 112.41, y boynt teudhi yw 321°C ha'y boynt bryjyon yw 756°C. Y dhosedh yw 8.7kg an liter.

==Mirva==
<gallery class="center" widths="175px" heights="150px">
Restren: Diatomee - Diatom (fossile) - Thalassiosira sp. - 400x (14281808022).jpg |skeusennik|Thalassiosira
Restren: Old severn bridge small.jpg |skeusennik|Pons Havren
Restren: Cadmium-crystal bar.jpg |skeusennik|Alkan kadmiom
Restren: NiCd various.jpg |skeusennik|Batriow nikel-kadmiom
Restren: Cadmium-paints-amy-lavine.jpg |skeusennik|Paynt kadmiom
Restren: Friedrich_Stromeyer.jpg |skeusennik|Friedrich Stromeyer
Restren: Pasture near Shipham, Mendips - geograph.org.uk - 996731.jpg |skeusennik|Shipham, Gwlas an Hav
</gallery>

[[Klass:Elvennow kymyk]]
