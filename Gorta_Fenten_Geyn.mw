[[Restren:St Keyne 1533361.jpg|skeusennik|Tren ow mos war-tu ha Lyskerrys ow trehedhes Gorta Fenten Geyn.]]
'''Gorta Fenten Geyn''' ([[Sowsnek]]: ''St Keyne Wishing Well Halt'') yw gorsav hyns-horn war an [[Linen Nans Logh]] a serv an treveglos a [[Sen Keyn]] ha gwithti "Magnificent Music Machines".

== Istori ==
Kyn an hyns-horn dhe ygeri, y feu an bargennow tir ha treveglosow y'n arenebedh servyes gans an [[Dowrgleudh Kesunyans Lyskerrys ha Logh]]. An [[An Hyns-horn Lyskerrys ha Logh|Hyns-horn Lyskerrys ha Logh]] veu ygerys war 27ves mis Kepardhu 1860 rag karya gwara yntra Lyskerrys ha Logh ha'n dowrgleudh veu devnydhyes lyha ha lyha. Trenow trethysi a dhallathas war 11ves mis Gwynngala 1879, mes nyns o bys dhe'n 25ves mis Hwevrer 1902 yth ygerys an gorta ogas ha Sen Keyn y'n [[Nans Logh]], wosa an hyns-horn dhe junya gans an [[Penn-hyns-horn Kernow|penn-linen]] dhe [[Gorsav Lyskerrys|worsav Lyskerrys]].

== Deskrifans ==
[[Restren:2009 at St Keyne Wishing Well Halt - entrance.jpg|skeusennik|Entrans dhe Worta Fenten Geyn.]]
Yma unn kay gans skovva vian dhe Worta Sen Kay usi desedhys a-dhyghow dhe drenow ow mos war-tu ha Logh.

== Sevisyow ==
Y hedh ogas ha pub tren dhe Sen Keyn orth govyn - hemm a styr bos res dhe drethysi leverel dhe'n gwithyas-tren y fynnons diyskynna omma; yma res dhe'n re a vynn junya an tren gul sinell kler dhe'n lewyer ha'n tren ow trehedhes. Nyns usi trenow war dhydhyow Sul y'n gwav yntra mis Du ha mis Me.

== Gweller ynwedh ==

=== Gorsavow erel an Linen Nans Logh ===
* [[Gorsav Lyskerrys|Lyskerrys]] 
* [[Gorta Dibarthva Komm]]
* [[Gorsav Dowr an Woon|Dowr an Woon]] (deges)
* [[Gorsav Tir an Bughes|Tir an Bughes]]
* [[Gorsav Tewesva|Tewesva]]
* [[Gorsav Logh|Logh]]

=== Erel ===
* [[Rol a hensi-horn yn Kernow]]
* [[Rol a hensi-horn yn Breten]]
* [[Linen Nans Logh]]
* [[Keskowethyans Kledhrennow Dewnens ha Kernow]]
* [[Tren]]

[[Klass:Kernow]]
[[Klass:Gorsavow|Fenten Geyn]]
