[[Restren:Darjeeling Himalayan Railway,toy train (11).jpg|skeusennik|Dew jynn Klass-B war Hyns-horn Himalayek Darjeeling.]]
[[Restren:The Loop, Agony Point, Darjeeling -Hill Railway-.jpg|skeusennik|Tren owth yskynna loup dhe Agony Point (Poynt Galarow) war Hyns-horn Himalayek Darjeeling.]]
Hyns-horn [[kledhrennow kul]] geyj 2 tros-hys (610 mm) yntra [[Jalpaiguri Nowyth]] ha [[Darjeeling]] yn [[Bengal West]], [[Eynda]] yw an '''Hyns-horn Himalayek Darjeeling''' ([[Sowsnek]]: ''Darjeeling Himalayan Railway''; [[Hindiek]]: ''दार्जिलिंग हिमालयी रेल''), keffrys aswonys avel an '''DHR''' po an '''Toy Train''' (an Tren Gwari). An linen a veu byldyes yntra 1879 ha 1881 hag yth yw nebes 88km (55 mildir) hy hys. Yth yskynn a nebes 100 m (328 th) a-ugh dhe nivel an mor yn Jalpaiguri Nowyth dhe a-dr0 dhe 2,200 m (7,218 th) yn Darjeeling, ow tevnydhya hwegh ygam-ogam ha pymp loup dhe waynya ughelder. Hwegh lokomotyv disel a dhevnydhir rag brassa rann an serivsyow war an euryador, gans trenow havysi pubdedhyek a Dharjeeling dhe [[Ghum]] - ughella gorsav hyns-horn Eynda - ha'n servis ''Red Panda'' (Panda Rudh) usi tennys gans [[Jynn-ethenn hyns-horn|lokomotyvyow ethen]] a bon yntra Dharjeeling ha [[Kurseong]]. Trenow arbennek rag karoryon jynnow-ethen a dennir gans lokomotyvyow Klass-B Bretennek koth. Yma penndyller an hyns-horn yn Kurseong.

War 2sa mis Kevardhu 1999, [[UNESCO]] a dheklaryas bos an Hyns-horn Himalayek Darjeeling Tyller Ertach an Bys. Dew hyns-horn a veu addyes yn tiwettha, ha'n tyller res eth aswonys avel onan a hensi-horn menydh Eynda.

== Kevrennow ==
[https://www.dhrs.org/ Gwiasva Kowethas an Hyns-horn Himalayek Darjeeling] (yn Sowsnek)

[[Klass:Hensi-horn]]
