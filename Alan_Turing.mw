[[Restren:Alan Turing Aged 16.jpg|skeusennik| Alan Turing (16 bloedh), 1928]]

'''Alan Mathison Turing''' OBE (23 Mis Metheven 1912 â€“ 7 Mis Metheven 1954) o mathematgydh ha godhonydh jynn-amontya [[Pow Sows|sowsnek]].

Ev a veu genys yn Maida Vale, [[Loundres]] hag o studhyor dhe Bennskol Kargront yntra 1931 ha 1934 ha dhe Bennskol Princeton yntra 1936 ha 1938.

Yn [[Nessa Bresel an Bys]], Turing a dhesinyas jynn-amontya a veu gwrys dhe Bletchley Park. Gans an jynn-amontya ma, an para Bletchley a alla assoylya an godenn Enigma (hag o usys gans Morlu Almayn Nazi) ha redya messajys kevrinek.

Turing a skrifas yn kever skians kreftus. Ev a skrifas jynn dhe vos skiansek pan na woer den aswonn y vos jynn. Hemm yw henwys an "prov Turing".

Turing o kethreydhel (anlaghel y'n termyn na) hag ev a gemeras jujment mayth o res dhodho kemeres medhegneth hag a lettyas hwans reydhel. Ev a veu pardonys gans an Governans Predennek yn 2009.

Turing a verwis yn y ji yn Cheshire yn 1954. Skila an mernans o poyson syanid. Omladhans yw skila possybyl (yth esa aval hanter-dybrys y'n stevell); droglam yw skila possybyl arall (ev a usya syanid yn y ober).  Nyns o an aval prevys rag poyson.

Yn 2021 an Arghantti Pow Sows a wrug notenn hanter-kans peuns nowydh er y gov.

[[Klass:Mernansow 1954]]
[[Klass:Sowson]]
