{{Person | fetchwikidata=ALL | onlysourced=no | suppressfields= | nationality = [[Image:Flag of England.svg|25px]] [[Pow Sows]]}}


'''Alan Mathison Turing''' OBE (23 Mis Metheven 1912 â€“ 7 Mis Metheven 1954) o [[Awgrym|mathematgydh]] ha [[Godhonieth|godhonydh]] [[Jynn-Amontya|jynn-amontya]] [[Pow Sows|sowsnek]].

Ev a veu genys yn Maida Vale, [[Loundres]] hag o studhyor dhe Bennskol Kargront yntra 1931 ha 1934 ha dhe Bennskol Princeton yntra 1936 ha 1938.

Yn [[Nessa Bresel an Bys]], Turing a dhesinyas jynn-amontya a veu gwrys dhe Bletchley Park. Gans an jynn-amontya ma, an para Bletchley a alla assoylya an godenn Enigma (hag o usys gans Morlu [[Almayn]] [[Nazieth|Nazi]]) ha redya messajys kevrinek.

Turing a skrifas yn kever skians kreftus. Ev a skrifas jynn dhe vos skiansek pan na woer den aswonn y vos jynn. Hemm yw henwys an "prov Turing".

Turing o [[LKDT|kethreydhel]] (anlaghel y'n termyn na) hag ev a gemeras jujment mayth o res dhodho kemeres medhegneth hag a lettyas hwans reydhel. Ev a veu pardonys gans an Governans [[Breten Veur|Predennek]] yn 2009.

Turing a verwis yn y ji yn Cheshire yn 1954. Skila an mernans o poyson syanid. Omladhans yw skila possybyl (yth esa aval hanter-dybrys y'n stevell); droglam yw skila possybyl arall (ev a usya syanid yn y ober).  Nyns o an aval prevys rag poyson.

Yn 2021 an Arghantti Pow Sows a wrug [[Arghans|notenn]] hanter-kans peuns nowydh er y gov.
{{DEFAULTSORT:Turing, Alan}}

[[Klass:Didhuwydhyon]]
[[Klass:LKDT]]
[[Klass:Mernansow 1954]]
[[Klass:Omladhansow]]
[[Klass:Sowson]]
