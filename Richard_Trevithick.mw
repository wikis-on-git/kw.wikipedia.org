[[File:Trevithick Richard Linnell.jpg|thumb|162x162px|Richard Trevithick yn 1816 gans John Linnell.]]
Deviser hag ynjynor balweyth bretennek dhyworth [[Kernow]] o Richard Trevithick (13 Ebrel 1771 â€“ 22 Ebrel 1833). Genys o y'n golondir valweyth a Gernow, troghyes o Trevithick yn balweyth hag ynjynorieth dhyworth bloodh yowynk. Mab a valgapten, ev a berformyes yn trog dhe'n skol, mes ev a wrug mos ha bos ragresor a garyans ethenn fordh ha kledhren a-varr. Y gevro mogha a bris o displegyans an jynn-ethenn gwaskedh ughel kensa, ev a vyldyes an jynn-ethenn hyns-horn skeul leun kensa a oberys ynwedh. War 21 Hwevror 1804, an viaj hyns-horn kensa esa tennys gans lokomotyv an bys a wrug hwarvos pan jynn-ethenn heb hanow Trevithick a dennys tren a-hys hyns-tram an [[Hornweythva Penydarren|Hornweythva Pen-y-darren]] yn [[Merthyr Tydfil]], [[Kembra]].

Trevithick a oberys tramor ynwedh; kusulyas balweyth yn [[Perou]] o hag ev a eksploryes rannow a [[Kosta Rika|Gosta Rika]]. Yth esa lower a boyntyow ughel hag is dhe'n oberen Richard Travithick, dhe unn poynt ev a enebys diswirans arhansek. Ev a soffrys rivalyans krev a lower a ynjynoryon balweyth hag ethenn yn y dhydh. Dhe benn y oberen, figur aswonys ha gordhyes o, mes ogas dhe benn y vewnans ev a dhileghys an lages poblek. Y'n jydh hedhyw aswonys yw dhe'n klyghyow balweyth, ynjynorieth ha hyns-horn.

__TOC__

==Puffing Devil==
[[File:Replica of trevithick's "Puffing Devil" - geograph.org.uk - 1424283.jpg|thumb|202x202px|Replika a'n Puffing Devil, byldyes gans an Trevithick Society.]]
Yn 1801 Trevethick a vyldyes lokomotyv-fordh ethenn war tyller ogas dhe'n Fore Street a-lemmyn yn [[Kammbronn]]. Trevithick a henwelys y gocha 'Puffing Devil' (Jowl a hweth) ha war an jydh kyn Nadelik bledhen-na, ev a wrug y dhiskwedhes hag a'y lewys yn-bann Fore Street ha dhe'n benn Bre Gammbronn, dhyworth Krowsgammbronn dhe'n wig a [[Tansys|Dansys]] gans hwegh trethyas war an kocha. An viaj-ma a awenys an kan "Camborne Hill" (Bre Gammbronn).

Tri dydh diwettha, dres assays pella, an lokomotyv a derrys wosa ow passya dres lonk y'n fordh. Dileghys o an koch a-is skovva gans y dan ow leski hwath ha'y vayni a eth dhe dhiwotti ogas rag boos ha diwosow. Y'n kettermyn an dowr y'n galter a wrug bryjyon dhe-ves, an jynn a dommhes hag ev o kowleskys a'y dhistruys. Tevithick a dybys bos an problem error an mayni ha na'y dhesin.

Yn 1802 Trevithick a batentys y jynn-ethenn gwaskedh ughel. Dhe brovya y dybyansow, ev a vyldyes jynn-kosel dhe'n gweythva gompani Coalbrookedale yn [[Shropshire]]. An jynn-ma a herdhyes dowr dhe ughelder musurys dhe vusura'n ober esa gwug. An jynn a oberys dhe dhew-ugens bommenow pub mynysenn gans gwaskedh a 145 psi yn y galter.

== An Lokomotyv Pen-y-darren ==
Yn 1802, Trevithick a vyldyes jynn-ethenn gwaskedh ughel dhe lewa morthol dhe'n Hornweythva Pen-y-Darren yn Merthyr Tyfil, Kembra Dyghow. Gans gweres a Rees Jones, arvethesik an hornweythva, ha gans an menystrans Samuel Homfray, an perghen, ev a yskynnys an jynn war rosow hag a'y janjyes dhe lokomotyv. Yn 1803, Trevithick a werthys y patentow rag y jynnow dhe Samuel Homfray.
[[File:Richard Trevithick 1804 Pen y Darren locomotive (6636003439).jpg|thumb|177x177px|Replika an lokomotyv Pen-y-Darren yn Abertawe.]]
Lokomotyv Trevithick a sordyes marth yn Homfray hag ev a wrug kenwostel gans hornmester aral, Richarch Crawshay. Ev a genwostlys 500 gynis bos lokomotyv-ethenn Trevithick a ylli tenna deg tonnas a horn a-hys an hyns-tram Merthyr Tydfil dhyworth Pen-y-Darren dhe Abercynon, pelder a 9.75 mildir (16 km). War 21 Hwevror 1804 an lokomotyv a dennys deg tonnas a horn, pymp kocha ha deg ha tri-ugens tus an pelder leun yn peswar eur ha pymp mynysenn. Y dooth kresek o 2.4 m/e (3.9 km/e).

Gwaynyas o an kenwostel, hag ev a dhiskwedhys y vos possybyl dhe denna kochow poos ow tevnydhya posow glenus ha lokomotyv-ethenn galosek. Re boos o an lokomotyv hag ev a derrys neb a'n kledhrennow awos desinyes ens i rag beghow mogha skava; dell wosa an kenwostel an hyns-tram a eth delergh dhe varghnell. Yth esa'n jynn gorrys war stockys hag a eyldhallathys y ober ow lewa an morthol.
[[File:Replica Trevithick locomotive - geograph.org.uk - 999268.jpg|thumb|223x223px|An replika owth oberi.]]
Replika an lokomotyv Pen-y-Darren o byldyes an 1981 hag a eth dhe'n Welsh Industrial and Maritime Museum (Gwithti a Arvor ha Diwysyans Kembrek) yn [[Kardydh]]; pan henna a digeys an jynn a eth dhe'n National Waterfront Museum (Gwithti kenedhlek an glannow) yn [[Abertawe]]. An lokomotyv a ober lower a weythyow pub bledhen war 40 meter a gledhrennow dhe'n gwithti.
