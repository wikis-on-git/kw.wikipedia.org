[[Restren:Moorswater Viaduct near Liskeard circa 1905.jpg|skeusennik|Gorsav Dowr an Woon dhe 1905 ow mires yn-nans an [[Nans Logh]] war-tu ha Logh.]]
Yth esa '''Gorsav Dowr an Woon''' ([[Sowsnek]]: ''Moorswater railway station'') kres oberansow an [[Hyns-horn Lyskerrys ha Karadon|Hyns-horn Lyskerrys ha Karn]] ha'n [[An Hyns-horn Lyskerrys ha Logh|Hyns-horn Lyskerrys ha Logh]]. Y furvyas an dhew hyns-horn dibarthva penn-dhe-benn dhe'n tyller ma. Omma yth esa krowji an linennow ha hwel [[pri gwynn]] esa devnydhyes avel termynal lim rag lies bledhen erna wrug degea a-gynsow.

== Istori ==
[[Restren:Moorswater-by-Tony-Atkin.jpg|skeusennik|Tyller gorsav Dowr an Woon y'n jydh hedhyw.]]
An Hyns-horn Lyskerrys ha Karn veu ygerys yn mis Du 1844 dhyworth an mengleudhyow ha balyow war amalow Bre Garn ha Goon Brenn a-gledhbarth [[Lyskerrys]] dhe [[Dowr an Woon|Dhowr an Woon]] le may feu gwara treuslestrys dhe'n [[Dowrgleudh Kesunyans Lyskerrys ha Logh]]. Dhe [[Logh]] y feu treuslestrys an gwara arta dhe worhelyow morek rag karya dhe dylleryow pella dhe-ves.

Hyns-horn a eylworras an dowrgleudh yn 1860 ha trethysi veu karyes yntra Dowr an Woon ha Logh dhyworth 11ves mis Gwynngala 1879. An Hyns-horn Kernow  ygeris yn 1859, ow treusi an linennow ha'n garth gwara dhe Dhowr an Woon dre [[Ponsfordh Dowr an Woon|bonsfordh]] veur. Gorsav nowyth veu drehevys a-gledhbarth an ponsfordh. Y feu devnydhyes gans trethysi ow viajya dhe Lyskerrys, mes yn 1896 y feu ygerys kay nowyth dhe [[Gorta Dibarthva Komm|Gomm]] rag trethysi ow mos dhe [[Gorsav Lyskerrys|worsav Lyskerrys]].

War 15ves mis Me 1901, yth ygerys skorr-junya dhyworth Komm dhe worsav Lyskerrys. Wosa an prys ma, nyns esa res dhe drenow hedhi orth Dowr an Woon ha deges veu an gorsav. 

[[Tren]]ow gwara re besyas dhe dhevnydhya an linen dhe lergh-gwitha dhe Dhowr an Woon yn treweythus, mes ny dheu an trenow ma yn fenowgh. 

== Krowji ==
[[Restren:Cement train shunts at Moorswater sidings - geograph.org.uk - 862482.jpg|skeusennik|Tren lim ow pos dhuntyes dhe Dhowr an Woon.]]
Yth esa desedhys an krowji ynter an linen Bre Garn ha'n lergh-gwitha pri gwynn gans hwelji byghan a-dhelergh dhodho. Yth esa keffrys hwelji rag gwitha an kertow ha'n kochys kyn an linen dhe junya gans [[Hyns-horn an West Bras]]. Y feu gwithys an kochys yn krowji aral dhe Logh.

Y feu deges an krowji war 11ves mis Gwynngala 1961, wosa henna oberys veu an skorr gans [[Unses Liesplek Disel|ULDow]] ha okomotyvyow disel Klas 22 [[British Rail|Kledhrennow Bretennek]]. 

== Droglamm ==
[[Restren:Moorswater view towards the loop.jpg|skeusennik|Kledhrennow dhe Dhowr an Woon y'n jydh hedhyw, ow mires war-tu ha tyller an gorsav gwreydhek.]]
War 15ves mis Metheven 1906 y hwarva droglamm dhe Dhowr an Woon. Hwegh kocha gwag a dren arbennek re bia kemeres dhe Lyskerrys, mes hag i ow pos shuntyes y ponsons dhe-ves yn-nans an skorr serth. An gwithyas-sinell re bia gwarnyes yn-kever an kochys ha tren trethysi dhyworth Logh veu stoppyes orth sinellow an dhibarthva. Y feu estemyes bos an kochys ow viajya dres 60 mildir pub our (100 kilometer pub our) a bonyas bys dhe Dhowr an Woon le may kesskwatsons gans kochys erel y'n krowji. Pub onan veu distruys.

== Gweller keffrys ==

=== Gorsavow erel an Linen Nans Logh ===
* [[Gorsav Lyskerrys|Lyskerrys]]
* [[Gorta Dibarthva Komm]]
* [[Gorta Fenten Geyn]]
* [[Gorsav Tir an Bughes|Tir an Bughes]]
* [[Gorsav Tewesva|Tewesva]]
* [[Gorsav Logh|Logh]]

=== Erel ===
* [[Rol a hensi-horn yn Kernow]]
* [[Rol a hensi-horn yn Breten]]
* [[Linen Nans Logh]]
* [[Keskowethyans Kledhrennow Dewnens ha Kernow]]

[[Klass:Gorsavow|Dowr an Woon]]
