{{Taklow| fetchwikidata=ALL | onlysourced=no| suppressfields= }}

Yn [[Keweronieth|keweronieth]], '''tal''' yw amal yntra dew [[Ayrgorf|ayrgorf]]. Pan wrello ayrgorf tomm gwaya tro'ha ayrgorf yeyn, tal domm a hwer. Tal yeyn a hwer pan wrello ayrgorf yeyn mos tro'hag ayrgorf tomm. Pubonan a's teves gnasow kewer arbennik. Dell yw usys, talyow a dheu drefen devedhyans [[Diwaskedh|diwaskedh]]. Drefen bos gwynsow ow treylya, ayrgorf tomm a yskyn a-ugh ayrgorf yeyn, ha'n ayrgorf yeyn hag a sew a yn-dann an ayrgorf tomm. Y'n dhew gas, ayr a yskyn, ow yeynhe, ethen dowr a luth ha hi a wra glaw. Wosa niver a dhedhyow, oll an ayr y'n ranngylgh tomm yw drehevys a-ugh an tir. Gelwys yw an studh ma avel tal okkludys. Arwodhyow rag talyow war vappa kewer yw linen gans hanterkylghow rudh dhe'n dal domm, linen gans trihornow glas dhe'n dal; yeyn, ha rag tal okkludys linen gans hanterkylghow ha trihornow ow tereylya.
[[Restren:Weather fronts.svg|skeusennik|250px|Arwodhyow talyow: <br/> (1) Tal domm <br/> (2) Tal yeyn <br/> (3) Tal okkludys <br/> (4) Tal stag ]]

[[Restren:Diwaskedh2.jpg|800px|centre]]
[[Restren:Mappa_diwaskedh2.jpg|skeusennik|300px|Talyow war vappa kewer]]
== Displegyans kewer a-dreus tal domm ==
{| class="wikitable"
|-
! Sort a gewer
! Kyns devedhyans an dal domm
! Orth tremena an dal
! Wosa an dal
|-
| Tempredh
| Goyeyn
| Tommhe a-dhesempis
| Tomma, ena levenhe
|-
| Gwaskedh ayrgylghyek 
| Lehe yn fast
| Levenhe
| Ynkressyans byghan hag ena digressyans 
|-
| Gwynsow
| 
* Soth dhe soth-est (Hanterkylgh an Ogledh)
* North dhe north-est (Hanterkylgh an Dhyghow)
| Varyansek
| 
* Soth dhe soth-west (Hanterkylgh an Ogledh)
* North dhe north-west (Hanterkylgh an Dhyghow)
|-
| Kodhans
| Mann, del yw usys, mes y'n hav kawosow skav yw possybyl
| Glas fast
| Niwllaw, ow lettya tamm ha tamm 
|-
| Komol
| Cirrus, cirrostratus, altostratus, nimbostratus,  ena stratus.  
| Nimbostratus, treweythyow cumulonimbus
| Ow klerhe gans nebes stratocumulus
|-
| Gweladewder
| Boghosek
| Boghosek ha gwellhe
| Howlek
|-
| Poynt gluthyans
| Owth yskynna yn fast
| Fast
| Yskynnans, ena fast
|}

== Displegyans kewer a-dreus tal yeyn ==
{| class="wikitable"
|-
! Sort a gewer
! Kyns devedhyans an dal yeyn
! Orth tremena an dal
! Wosa an dal
|-
| Tempredh
| Tomm
| Yeynhe yn uskis
| Yeynhe yn fast
|-
| Gwaskedh ayrgylghyek
| Lehe yn fast
| An isella, ena ynkressyans a-dhesempis
| Ynkressya yn fast
|-
| Gwynsow
|
* Soth-west dhe soth-est (Hanterkylgh an Ogledh)
* North-west dhe north-est (Hanterkylgh an Dhyghow)
| Hwythek, chanjus
|
* North dhe west, dell yw usys north-west (Hanterkylgh an Ogledh)
* Soth dhe west, dell yw usys soth-west (Hanterkylgh an Dhyghow)
|-
| Kodhans
| Glaw skav kloutys.
| Glaw ystynnys po tewedhow taran 
| Kawosow, ena klerhe
|-
| Komol
| Cirrus, cirrostratus ena altostratus kepar ha tal domm. 
| Cumulonimbus owth askorra kawosow menowgh, treweythyow nimbostratus a hwer gans glaw ystynnys
| Altocumulus po stratocumulus kloutys 
|-
| Gweladowder
| Teg dhe voghosek gans niwl
| Boghosek mes ow gwellhe
| Da, a-der kawosow
|-
| Poynt gluthyans
| Ughel, fast
| Kodh a-dhesempis
| Ow kodha
|}
