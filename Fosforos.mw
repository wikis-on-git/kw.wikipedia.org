{{Taklow| fetchwikidata=ALL | suppressfields= * | image2 = P-TableImage.svg }}

Elven gymyk yw [[Fosforos|'''fosforos''']], niver 15 y'n [[An Vosen Beriodek|Vosen Beriodek]]. Y furvell gymyk yw '''P'''. An hanow a dheu dhyworth an ger [[Grew|Greka]] ''phosphoros'', ow styrya 'karyer golow'. ''Phosphoros'' o hanow an planet [[Gwener (planet)|Gwener]] po Borlowen yn grek ynwedh.

Pur wenonek ha flammadow yw furv moyha aswonnys fosforos, h.y. fosforos gwynn, le ages 100mg a alsa kawsya mernans. An elven a eksist avel fosfat (PO<sub>4</sub><sup>3</sup>-) yn naturel. Pur bosek yw fosforos rag tevyans ha displegyans y'n korf. Essensek yw dhe bub kell byw. Rann yw a [[TDN|DNA]], ha [[kalsiom]] fosfad yw rann posek a eskern. Avel gwenon, fosforos a wra omsettya war an avi.

Enyshes veu fosforos gans Henning Brandt yn Hamburg yn 1669. Usys o yn Breselyow an Norvys rag pellennow tanek, tanbellennow tan ha grenadow mog. Wosa seythen a omsettyansow ayr yn mis Gortheren 1943, 25,000 a danbellennow 14kg a fosforos a dhistruis an cita Hamburg. Bagas aral a gesstoffow dhe usya fosforos yw maynoryon nervow avel tabun, sarin ha VX.

Yma lies furv a vonow fosforos. An chif moon yw apatit, kevys yn [[Russi]], an [[Statys Unys]], [[Marokk]], [[Tunisi]], [[Togo]] ha [[Nauru]]. Askorrys veu 261 milvil tonnas a fosfat yn 2016. Usys yw dhe wul trenken fosforik, hag ena godeylyow. Usys yw gans diwysyans dhe wul devnydhyow gorthtan, gorthpryfyow ha ladhoryon hwen. Keworrys yw ev dhe lisiwyow.

Poos atomek fosforos yw 30.97, y boynt teudhi yw 44°C (fosforos gwynn), ha poynt bryjyon fosforos gwynn yw 280°c. Dosedh fosforos yw 1.8, 2.2. ha 2.7 kg an liter dhe fosforos gwynn, rudh ha du, y'n aray na. Dialkan yw fosforos, hag yma teyr furv, henwys gwynn, rudh ha du.

==Mirva==
<gallery class="center" widths="175px" heights="150px">
Restren: Joseph_Wright_of_Derby_The_Alchemist.jpg |skeusennik|Lymnans gans Wright of Derby ow tiskwedha Henning Brandt ha diskudhyans fosforos
Restren: The_site_of_secondary_mining_of_Phosphate_rock_in_Nauru,_2007._Photo-_Lorrie_Graham_(10729889683).jpg |skeusennik|Bal fosforos yn Nauru
Restren: Incendaries-b29.jpg |skeusennik|Tanbellennow tan ow komprehendya fosforos
Restren: A-1E_drops_white_phosphorus_bomb_1966.jpg |skeusennik|Tanbellen fosforos
Restren: Matches.jpg |skeusennik|Tanbrennyer gans fosforos rudh
Restren: Diskmedel.JPG |skeusennik|Lisiw lestri
Restren: ONCF_E_1200_Moualine_el_Oued_-_Tamdrost.jpg |skeusennik|Tren leun a fosfat yn Marokk
Restren: Freiberg,_Terra_mineralia,_Apatit.JPG |skeusennik|Apatit, chif moon fosforos
</gallery>

[[Klass:Elvennow kymyk]]
