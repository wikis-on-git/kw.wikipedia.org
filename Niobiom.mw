{{Taklow| fetchwikidata=ALL | suppressfields= * | image2 = Nb-TableImage.svg }}

Elven gymyk yw [[Niobiom|'''niobiom''']], niver 41 y'n [[An Vosen Beriodek|Vosen Beriodek]]. Y furvell gymyk yw '''Nb'''. An hanow a dheu dhyworth ''Niobe'', myrgh myghtern Tantalus yn mythologieth grek, awos bos an elven niobiom mar hevelep dhe [[Tantalom|dantalom]].

Nyns eus rann dhe niobiom y'n korf denel. Diskudhys veu yn 1801 gans Charles Hatchett (1765-1847) yn [[Loundres]]. Ev a wrug ober war sort a voon, kolumbit y hanow. Gwrys veu an alkan pur rag an kynsa prys yn 1864 gans C.S.Blomstrand.

An chif moon yw kolumbit (Fe, Mn)(Nb,Ta)<sub>2</sub>O<sub>6</sub> aswonnys avel niobit ynwedh. Yma'n balyow moyha posek yn [[Brasil]] (85% a askorrans ollvysel),  [[Repoblek Werinel Kongo]], [[Russi]], [[Nijeri]] ha [[Kanada]]. Askorrys yw a-dro dhe 60,000 tonnas an vledhen. Keworrys yw dhe dhur dinam rag y grevhe. Usys yw dhe wul gwelynni kesteudha (''welding rods'') ha pibennow yn dasoberoryon nuklerek ow karya [[lithiom]] ha [[sodiom]] linyel. Usys yw kesalkenyow niobiom dhe wul ympyansow leuvvedhegel (''surgical implants'') awos ny wra dasoberi gans gwias denel. 

Poos atomek niobiom yw 92.92, y boynt teudhi yw 2468°C ha'y boynt bryjyon yw 4742°C. Y dhosedh yw 8.6kg an liter. Alkan splann loos-liw dur yw niobiom, medhel pan yw pur. Gemmweyth gwrys a niobiom a splanna gans liwyow seythliw.

==Mirva==
<gallery class="center" widths="175px" heights="150px">
Restren: Charles_Hatchett_2.jpg |skeusennik|Charles Hatchett
Restren: Niobe_JacquesLouisDavid_1772_Dallas_Museum_of_Art.jpg |skeusennik|Lymnans a Niobe gans Jacques-Louis David
Restren: Apollo_CSM_lunar_orbit.jpg |skeusennik|Gwrys a gesalkan niobiom yw tron tewl Apollo 15.
Restren: Columbite-75444.jpg |skeusennik|Kolumbit
Restren: AlfredPalmerwelder1.jpg |skeusennik|Usys yw niobiom dhe wul gwelynni kesteudha
Restren: X-ray3.jpg |skeusennik|Ympyansow leuvvedhegel
</gallery>

[[Klass:Elvennow kymyk]]
