{{Den | fetchwikidata=ALL | onlysourced=no | suppressfields= }} 
'''Nicola Adams''' OEV (genys 26ves Du, 1982) yw kyns boksuser galwesik [[Breten Veur|Bretennek]] a wre kesstrivya yntra 2017 ha 2019. Hi a omdennas gans rekord anfethys gans an titel WBO poster kelyon benow yn 2019. Avel bodhesik, hi a dheuth ha bos an kynsa boksuser benow dhe dhos kampyer [[Gwariow Olympek|Olympek]] wosa gwaynya owr yn [[Loundres]] yn 2012 ha'n kynsa kampyer Olympek dewblek wosa hy nessa medalen owr yn [[Rio de Janeiro|Rio]] yn 2016, diwweyth yn rannans kelyonboos. Yn mis Me 2016 hi o kampyer Olympek, an Bys ha Gwariow Europek kelyonboos ha hi a waynyas an sett dien a gampyoriethow bodhesik kavadow dhedhi: titlys Olympek, an Gemeneth Vretennek ha Gwariow Europek ha kampyoriethow an Bys, Europek hag Unyans Europek.

Genys veu hi yn Leeds, [[Konteth Evrek]] West. Hi yw lesbosek heb kevrin ha hi o an kynsa den [[LKDT]] heb kevrin dhe waynya medalen owr yn boksusi Olympek. Henwys veu hi den LKDT an moyha awedhyansus yn Breten Veur gans ''The Independent'' yn 2012 ha hi a veu synsys yn ''Powerlist'' bledhynnyek avel onan a'n dus a hil Afro-Karibek an moyha awedhyansus y'n RU. 

Hi a omdennas yn 2019 wosa goli sad dhe vew hy lagas.

{{unn k}}

[[Klass:LKDT]]
[[Klass:Sowsesow]]
