{{Person | fetchwikidata=ALL | onlysourced=no | suppressfields= | nationality = [[Image:Flag of Palestine.svg|25px]] [[Palestayn]]}}


'''Rasha Shehada''' (Arabek رشا شحادة) yw dyghtyer-kevarwodher palestinek a ober y'n kowethyans teylu ''Diamond Line'' y'n [[Pennternasedh Unys Arabek]] (PUA). 

Genys veu Rasha Shehada yn [[Palestayn]], an kres a dri flogh. Yma broder ha hwor dhedhi ynwedh. Hi ha'y theylu a vovyas dhe'n Pennternasedh Unys Arabek pan o hi flogh, ow triga yn [[Abu Dhabi]] y'n dalleth. Hy thas a fondyas kowethyans ynperthi, ''Diamond Line'' y hanow. Hi eth dhe Bennskol Amerikanek yn [[Sharja]], ha gradhya yn 2007, ha wosa henna, hi a oberi yn kenwerth kesgwlasek.

Y tallathas Rasha oberi yn kowethyans hy theylu, mes yn 2011, hy a viajyas dhe [[Ohio]] avel rann a'' 'Dowlen Keschanjya Kowethyansow Byghan Amerika Kres-Est'.'' Hi a leveris hi dhe weles hevelepterow ynter an kowethyansow byghan gwelys gensi y'n [[Statys Unys]]. Hi a oberas dhe dhisplegya kowethyansow, ha movya hy thas may hwrello ev dalleth gul devnydh a dhyski oberoryon an kowethyans a-lemmyn, a-der arveth kusulysi. 

Kyns omdennans hy thas, ev a rannas an kowethyans yn rannow kehaval ynter an tri flogh. Hy broder ha hwor a'y dewisas dhe vos dyghtyer-kevarwodher yn 2013. Hy ober kynsa o dasfogella an kowethyans war y jyf negys a ynperthi oyl a-der provia stoffow dhe ostelyow. 

Henwys veu Rasha Shehada gans paper termyn Forbes avel onan a'n benenes moyha awedhyansus yn negys an ranndir arabek, ha komprehendys veu yn towlen '100 benen' an [[BBC]] avel rann a'n bagas ''30under30''. 

== Devynnow ==

* “Yth esa gwelesigeth dhymm. Yth esen pub termyn ow tebatya tybyansow, fyllel gans nebes provow ha seweni gans erel. Pan erviras an fondyer kamma yn-nans, my a assayas oberi gans para skoodhyansek, gans sewyansow kennerthus, ytho an fondyer a leveris orthiv,  “An kowethyans yw yn diwla da, ytho hembronk ev!" War rann ow broder, ev a gavas kevarwodhyansow ha lowen o dhe'ga gul, nyns o mar omladhgar agesov vy."
* “Pub termyn tus a vir orth vos hembrynkysi, ott an fordh hengovek. Mes dres termyn, ni a dheuth ha bos moy ygor, drefen nebes teyluyow dhe asa benenes kemeres an fronnow war aga honan. Yn acheson agan teylu, yma hwor gottha dhymm eth dhe'n bys negys kyns my dhe wul, ha broder yowynkka y'n keth park ynwedh. Pan vynn nebonan govyn orthiv prag, y hallav gorthebi yn es dell ov vy an moyha gwiw dhe wul lemmyn. Ny wor nagonan pandra allsa hwarvos y'n termyn a dheu, nyns eus kesstrif yntredhyn.  "

[[Klass:Palestinyadesow]]
