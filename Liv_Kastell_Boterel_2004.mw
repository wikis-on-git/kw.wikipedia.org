{{Taklow | fetchwikidata=ALL | suppressfields= }}

'''Lanwes Kastell Boterel 2004''' veu happyans kewer dynn hag a hwarva Dy’Lun  an 16ves a vis Est, 2004 yn treveglosow [[Kastell Boterel]] ha Porthkragen yn [[Kernow]] North. An treveglosow a wodhevis meur a dhamach wosa myns ankoth a law an dohajydh na. Y feu meur a imachys Kastel Boterel y’n paperyow nowodhow ha der an pellwolok, mes ny veu marnas an nowodhow leel ow tochya an happyans yn Porthkragen. An Maynorieth Kerghynedhel a leveris bos an happyans yn-mysk a gwettha yn Breten Veur bythkweth. An diskargans moyha veu a-dro dhe 140 kumeks, ynter 5pm ha 6pm. Y’n gwella prys, ny vervis nagonan.

Ayr tomm a vovyas tro’ha arvor Kernow North boregweyth an 16ves. Res veu dhodho omsevel dres an alsow, ha dalleth gul glaw. 185mm a law a godhas war an tir ughel a-dhelergh Kastel Boterel ha 200mm yn Prasdowrgi. A-dro dhe 3.45pm, kevys veu 24mm a law yn 15 mynysen.
[[Restren: Dowrdresen_KB.jpg|skeusennik|500px|Dowrdresen Kastel Boterel rag 16ves Est 2004]]
Drefen henna, nivel an dowr a omsevis 2m (7 tros-hys) yn unn our.  Lettys veu movyans dowr gans gwydh stag a-dryv pons. Pan dorras an lettyans, fos a dhowr 3m (10 tros-hys) eth war-nans. Estemys yw dell 20 mivil kumek a dhowr a resas war-nans Dowr an Velinji an jydh na.
[[Restren:Boscastle_05.jpg|skeusennik|Damach an lanwes]]
[[Restren: Boscastle.jpg|skeusennik|Nans kul serth Dowr an Velinji]]
[[Restren: Boscastle 0011.jpg|skeusennik|Moy a dhamach]]
Golghys veu 75 a gerri, 5 karavan, 6 drehevyans ha niver a skathow dhe’n porth. Distruis veu 100 a dreven ha negesyow. Seyth tro askel a sawyas a-dro dhe 150 a bobel dhyworth aga thoyow ha kerri. Kost an damach veu £15 milvil.
==Achesonyow rag an lanwes==
Kyn feu myns an glaw war an jydh na mar ankoth, yth esa niver a achesonyow erel rag an lanwes.
* Ledrow serth an nans a gawsas dowr dhe dhrehedhes an avon yn uskis.
* Ny veu meur a wydh y’n kreungylgh dhe sugna dowr dhyworth an gweres.
* An kreungylgh o vyghan, ytho byghan o an termyn dhe’n dowr drehedhes an avon.
* Yth esa kemper yn kres an dreveglos, yn le may junyas diw avon.
* Golghys veu gwydh war-nans an avon, ha mos yn stag yn-dann pons. 
==Towlow dhe lettya lanwes==
Wosa an lanwes, yth esa niver a dowlow dhe lettya lanwes rag hwarvos y’n termyn a dheu. Yth esa nebes anedha ynjynorieth gales, hemm yw drehevel po chanjya kesweythow gwrys. An re erel o ymjynorieth vedhel, hemm yw, fordhow a oberi gans argerdhow naturel dhe lettya lanwes.
=Ynjynorieth gales=
* Ledenhes veu ponsow dhe alowa moy a dhowr yn-danna.
* An park kerri re beu omsevys may na wra godhevel lanwes y’n termyn a dheu.
* Drehevys veu fosow  dhe lettya dowr rag dos dres an glannow.
* Yn kres an dreveglos, downhes veu kanel an avon dhe alowa moy a dhowr dhe resek.
=Ynjynorieth vedhel=
* Dre blansa moy a wydh, le a dhowr a dhrehedh an avon, awos i dhe sugno dowr dhyworth an gweres.
* Kanel blethys a lett dowr awos bos an avon moy ledan.
* Removys veu gwydh ryb an avon dh’aga lettya mos yn stag yn-dann ponsow.
<gallery>
Boscastle_1.jpg|300px|Mappa garow Kastel Boterel
Acheson_KB_1.jpg|300px|Achesonyow an lanwes yn Kastel Boterel
Towlow_KB_1.jpg|300px|Towlow dhe dhigelmi kudynnow lanwes yn Kastel Boterel
</gallery>

[[Klass:2004]]
[[Klass:Dowr]]
[[Klass:Kernow]]
