[[Restren:Tesla circa 1890.jpeg|skeusennik|Nikola Tesla, 24 bloedh]]
'''Nikola Tesla''' (10 Mis-Metheven 1856 – 7 Mis-Genver 1943) o ynjynor tredanek, godhonydh, ha deviser serbek-amerikanek. Ev yw meurgerys rag y dhismygyans jynn fros-tereylya (AC) hag y ober gans George Westinghouse ow kwruthyl an kevreyth tredan fros-tereylya arnowydh.

Tesla a veu genys yn 1856 yn Smiljan, Emperoureth Ostri-Hungari (hedhyw Kroati). Yn 1875 ev eth dhe Graz, Ostri, rag studhya ynjynorieth. Yn 1884 Tesla eth dhe’n [[Statys Unys]] rag oberi gans [[Thomas Edison]]. Yth esa kedrynnow ynter an dew dhen ha Tesla a dhallathas y arbrovow y honan kyns oberi gans Westinghouse. Yn 1891 Tesla a dheuth ha bos burjes amerikanek.

Lesek o y dhysmygynsow, mes kostek o y arbrovow. Ytho ev a dheuth ha bos bankskwattyes. Y vri o kepar ha “godhonydh fol” awos y ombrays hag y arbrovow fyllys (danvonadow tredan heb gwiver rag ensample).

Tesla a verwis yn New York yn 1943. Yn 1960, an “Tesla” a dheuth ha bos musurans krefter tennvenek.
[[Klass:Godhonydhyon]]
