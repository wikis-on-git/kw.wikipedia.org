{{Lle | fetchwikidata=ALL | suppressfields = }}

'''Mosk Meur Gaza''' (Arabek جامع غزة الكبير, ''Jāmaʿ Ghazza al-Kabīr''), aswonys avel Mosk Meur Omari maga ta, yw an mosk moyha ha kottha y'n Skethen Gaza, desedhys yn cita goth Gaza, ryb an varghas owr yn Stret Omar Mukhtar. 

==Istori==

===Gwreydh Fylystyn===
[[Restren:Menorah engraving, Great Mosque of Gaza.jpg|thumb|left|120px|Skeusen a ravyans menorah, 1873]]
Herwydh hwedhel hengovek, an mosk a sev war dhesedhans tempel Fylystyn drehevys dhe enora Dagon, duw frothuster. Y'n [[Bibel]] Samson a dennas an tempel dhe'n dor yn lyver Breusysi. Wosa henna, y feu drehevys tempel dhe enora Marnas, duw an [[glaw]] ha greun. Herwydh henhwedhel leel, ynkleudhys yw Samson yn-dann an mosk.

===Eglos Vesontin===
Eglos veur Besontin a veu drehevys gans Emperes Aelia Eudocia yn 406 OK. 

===Mosk Moslem a-varr===
[[Restren:Great Mosque of Gaza, 19th century.jpg|thumb|right|Kort, rosvaow ha tourik an mosk, 19ves kanvledhen dhiwedhes]]
[[Restren:Great Mosque Gaza Facade.jpg|thumb|right|Talenep West an Mosk Meur ow tiskwedhes gis pennsernethel an Growsgasoryon ha distruyans an mosk wosa tanbellena Bretennek yn 1917]]

Gwrys veu an eglos Vesontin dhe vos mosk y'n 7ves kansvledhen gans pennhembrynkysi Omar ibn al-Khattab y'n Oos Rashidun. Hanow aral dhe'n mosk yw "al-Omari", dhe enora Omar ibn al-Khattab neb o caliph (rewlyas) dres trygh Palesteyn gans an Moslemyon. Yn 985 OK, y'n Oos Abbasid, [[Doronieth|doronydh]] arabek, al-Muqaddasi a skrifas dell o an Mosk Meur pur deg. 5ves a vis Kevardhu, 1033, tour an mosk a godhas drefenn dorgrys. 

===Eglos An Growsgasoryon===
Yn 1149 an [[Krowskasow|Growsgasoryon]] a dhrehevis eglos veur herwydh gorhemmyn Baldwin III a Jerusalem. Yn 1187 Saladin ha'n Ayyubidow a sesyas Gaza dhyworth an Growsgasoryon ha distrui an eglos. 

===Mosk Mamluk===
Y'n 13ves kansvledhen dasdrehevys veu an mosk, mes yn 1260 y feu distruys gans an [[Emperoureth Vongol|Mongols]]. Y feu dasdrehevys arta, mes distruys veu gans dorgrys aral yn 1294. 

An Mamluks a'y dhasdrehevis arta erbynn 1340. Yn 1355 an [[Doronieth|doronydh]] arabek a vri, Ibn Battuta, a'y vysytyas ha skrifa y vos 'drehevys yn ta', ha'y vos 'mosk dy'Gwener teg'. 

===Oos Ottoman===
Asteverys an mosk y'n 16ves kansvledhen. Shyndys veu an mosk yn feur gans luyow Keffresys yn Bresel Kynsa an Bys yn 1917. 
[[Restren:Great Mosque of Gaza.jpg|thumb|right|Golok a'n mosk y'n 20ves kansvledhen a-varr, kyns y asteveryans]]

===Oos Bretennek===
Yn-dann dyghtyans mer Gaza, Said al-Shawa, astiverys veu an mosk gans an Kussul Moslem Gorughel yn 1926-1927. 

===Wosa 1948===
[[Restren:Southern Palestine, Hebron, Beersheba and Gaza area. Gaza, central section LOC matpc.22887.jpg|thumb|left|An mosk y'n 1950ow po 1960ow]]
Yn Batel Gaza yntra skoodhyansow Hamas ha Fatah, ledhys veu imam (pronter) pro-Hamas an mosk, Mohammed al-Rafati, gans gonoryon Fatah 12ves a vis Metheven 2007.  

[[Restren:Gaza Mosque Nave.jpg|thumb|right|Korf kresek an mosk, ow mires orth an West, wosa an tanbellenans Bretennek yn 1917.]]

[[Klass:Eglosyow]]
[[Klass:Moskow]]
[[Klass:Stat a Balestin]]
