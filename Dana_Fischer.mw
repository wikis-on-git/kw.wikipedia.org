[[Restren:Dana Fischer at GP Los Angeles 2019.jpg|alt=Dana Fischer orth GP Los Angeles 2019|skeusennik|Dana Fischer orth GP Los Angeles 2019]]
'''Dana Fischer''' (genys 23a Gortheren, 2010) yw gwarier galwesik gwari kartennow ''Magic: The Gathering.'' [[Amerikan]] yw hi. Kesskorys yw hi avel an yowynka gwarier dhe dhrehedhes an nessa dydh a dournay Grand Prix (eth hy bloodh) ha hi yw an yowynka dhe waynya mona yn Grand Prix (naw hy bloodh). 

Trigys yw Fischer gans hy herens ha hy hwor gottha yn Carmel Valley, [[San Diego, Kaliforni|San Diego]]. Hy thas a dhallathas dyski an dhiw vyrgh ''Magic'' pan ens i pur yowynk, wosa i dhe allos redya tekst an kartennow. I a dhyskas fatel wra gwari dre gevenna an kartennow. Hy hynsa hwarvos ''Magic'' yn-mes hy chi o hwarvos a-denewen Two-Headed Giant gans hy thas orth Grand Prix San Diego yn mis Est 2015, pan o hi pymp.

Hi a gesstrivyas yn hy hynsa Grand Prix heb keswarier vyth yn [[Portland, Oregon|Portland]], [[Oregon]], yn mis Est 2016 hag bos kevrannek yn tri hwarvos Grand Prix aral y'n vledhen na. Hi a omjalenjyas dhe waynya pymp fytt a naw. Hi a hwrug hedhas hemma yn [[Las Vegas]] yn mis Metheven 2017, hwegh hy bloodh. Dhe wul hemma, res o dhedhi gwari moy es 20 gwari dres 12 our gans powes boghes ha gul gwell ages 55% a 3,000 gwarier aral (tevesigyon, y'n brassa rann).

Yn mis Meurth 2019, eth hy bloodh, Fischer a wrug hedhas hy amkan dos ha bos an yowynka gwarier dhe dhrehedhes Dydh 2 yn Grand Prix, yn [[Los Angeles]]. Hy amkanow nessa o dhe waynya niver a fyttow  kehaval ha'y bloodh ha gwaynya pewas mona. Fischer a wrug hedhas an dhew amkan ma yn Grand Prix [[Austin, Teksas|Austin]] yn mis Genver 2020. Hi a worfennas 46ves a 801 gwarier, gans rekord gwayn-koll-kesskor 10-4-1 ha gwaynya $300. Fischer o naw bloodh hag an yowynka gwarier dhe waynya mona orth Grand Prix ''Magic.''

Hy amkanow ''Magic'' a dheu yw: dos ha bos an yowynka dhe vos yn Topp 8 hag ena gwaynya Grand Prix; kwalifia rag Mythic Championship, bos yn Topp 8 hag y waynya; gwaynya Kampyorieth an Bys; bos degemerys yn Hall of Fame. Hag yma amkan dhedhi dhe gennertha moy a fleghes ha [[Benyn|benenes]] dhe wari ''Magic.''

Fischer yw aswonnys ynwedh rag gwiska gwiskwari a'y planeswalker ''Magic,'' Nissa Revane. Dell yw usys, hi a wari settys Elves yn furvasow Modern, Legacy ha Commander.
