{{Taklow| fetchwikidata=ALL | suppressfields= * | image2 = La-TableImage.svg }}

Elven gymyk yw [[Lanthanom|'''lanthanom''']], niver 57 y'n [[An Vosen Beriodek|Vosen Beriodek]]. Y furvell gymyk yw '''La'''. An hanow a dheu dhyworth an ger [[Grew|Greka]] ''lanthanein'', ow styrya growedha yn kel. Onan a'n elvennow gelwys dor-tanow yw mes kamm yw an hanow ma awos nyns yw re anedha tanow vytholl. Lanthanid via term gwell, hanow a dheu dhyworth an elven ma. Nyns eus rann dhe lanthanom y'n korf denel, mes usys yw lanthanom avel medhegneth dhe weres pobel gans kudynnow loneth.

Diskudhys veu lanthanom yn mis Genver 1839 gans Carl Gustav Mosander (1797-1858) y'n Fondyans Karolinska, [[Stockholm]]. Ev a hwithras [[ceriom]] nitrat hag ev a gavas gwrysow elven 'nowydh' dhyworto. Y goweth Baron Jöns Jacob Berzelius a grampollas an hanow lanthanom. 

An moon monazit a gomprehend a-dro dhe 25% lanthanom. Askorrys yw 12,500 tonnas an vledhen, dre vras y'n [[Statys Unys]], [[China]] ha [[Russi]]. Usys yw avel kesalkenyow, rag ensampel lanthanom ha [[nikel]] - LaNi<sub>5</sub> yw pur dha rag sugna an gass [[hidrojen]] (da vydh hemma y'n termyn a dheu mars usys yw hidrojen avel keunys). Usys yw meur a lanthanom dhe wul batriow nikel-alkan hydrid La(Ni<sub>3.6</sub>Mn<sub>0.4</sub>Al<sub>0.3</sub>Co<sub>0.7</sub>). Usys yw avel katalydhyon, avel kathodow pooth yn pibennow gwakter elektronek, hag yn livwolowys.

Poos atomek lanthanom yw 138.91, y boynt teudhi yw 921°C ha'y boynt bryjyon 3460°C. Y dhosedh yw 6.1kg an liter. Alkan arghansek yw, medhel lowr dhe dreghi gan kollell.

==Mirva==
<gallery class="center" widths="175px" heights="150px">
Restren: Mosander_Carl_Gustav_bw.jpg |skeusennik|Carl Gustav Mosander
Restren: Jöns_Jacob_Berzelius.jpg |skeusennik|Jöns Jacob Berzelius
Restren: Monazite-(Ce)-164025.jpg |skeusennik|An moon monazit
Restren: LaB6HotCathode.jpg|skeusennik|Kathod pooth lanthanom
Restren: Ni-MH_Battery_01.JPG |skeusennik|Batri nikel-alkan hydrid rag an karr Toyota Prius
Restren: Eden Gardens under floodlights during a match.jpg |skeusennik| Livwolowys yn sportva krycket
</gallery>

[[Klass:Elvennow kymyk]]
