'''Whitley Stokes''' ([[1830]]-[[1909]]) o den lagha ha skoler [[Keltek]] a dhiwedhans [[Iwerdhonek]] (genys yn [[Dulynn]] o ev). Yth eth ev ha bos laghyas yn [[1855]] wosa studhya orth [[Trinity College]], [[Dulynn]]. Stokes a obera yn [[Eynda]] a [[1862]] dhe [[1882]] avel gonisyas yn mater an lagha; yn [[1877]] an is-myghtern a wrug ev esel laghel a'y gonsel, hag ev a dhesinyas an godenn sivil ha kodenn drogober.

Mes Whitley Stokes yw geryes gwell avel skoler Keltek. Ev a studhya tekstow [[Iwerdhonek]], [[Bretonek]] ha [[Kernewek]] (yn [[Eynda]] hag y'n [[Rywvaneth Unys|RU]]). Yn mysk y lies skrifenn a-dro dhe lyenn keltek yma ''Three Irish Glossaries'' ([[1862]]) ''Three Middle-Irish Homilies'' ([[1877]]); hag ''Old Irish Glosses at Merzburg and Carlsruhe'' ([[1887]]). Ev o onan a bennskriforyon ''Irische Texte'', dyllys orth [[Leipzig]] ([[1880]]-[[1900]]); hag ev a bennskrifas ha treylya ''Lives of Saints'' dhiworth Lyver Lios MÃ³r ([[1890]]). Warbath gans Professor A Bezzenberger y skrifas ev ''Urkeltischer Sprachschatz'' ([[1894]]). 

Yn mysk y skrifennow Kernewek yma: dyllans a [[Pascon Agan Arluth|Bascon Agan Arluth]] ([[1862]]); an kynsa dyllans a ''[[Beunans Meriasek|Veunans Meriasek]]'' ([[1872]]); gwellheansow dhe'n treylyans a [[Keynskrif an Chartour|Geynskrif an Chartour]] gwrys gans [[Henry Jenner]] (c.[[1877]]); dyllans a'n mater Kernewek yn ''[[Boke of the Introduction of Knowledge]]'' gans [[Andrew Borde]]; ha dyllans a'n delivransow yn Aweylys [[Bosvenegh]] (yth omdhiskwedhas an tri skrif ma yn ''[[Revue Celtique]]'').

Chyf skrifenn laghel Stokes o ''The Anglo-Indian Codes'' ([[1887]]).

[[en:Whitley Stokes]]
[[Category:Pobel|STOKES Whitley]]
[[Category:Keltek|STOKES Whitley]]
