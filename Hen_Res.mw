'''Hen Res''' ([[Greka]]: ''Ἑλλάς'', <small>romanhes:</small> ''Hellás'') o [[hwarheans]] [[Kresvor|kresvorek]] north-est a dhallathas y'n Osow Tewl Grek a'n 12ves–9ves kansvledhynnyow KOK bys y'n diwedh kotheneb klassek (<abbr>c.</abbr> 600 OK). Kuntel lows a [[stat]]-[[Sita|sitys]] kelmys gans [[gonisogeth]] ha [[yeth]] keffrys ha tiredhow erel nag o kesunys marnas unweyth, rag 13 bledhen, yn-dann [[Emperouregieth|emperoureth]] [[Aleksander Veur]] (336-323 KOK). Liesgweyth brassa o ages [[Pow|kenedhel]] [[Pow Grek|Gres]] aswonnys genen y'n jydh hedhyw. 

Yth esa lies stat-sita - [[Athína|Athina]], [[Sparta]] ha [[Korinth]] an stat-sitys kreffa - pub anedha gans y [[Korf lagha|gorf lagha]] y honan. Yth esa [[myghternses]] dhe re anedha, ha furvow [[gwerinieth]] dhe re anedha, kepar hag Athina. Gans termyn, sitys an moyha nerthek a guntellas sitys erel yn bagasow gelwys "kesunyansow". Yth esa kolmow nes dhe'n brassa rann a sitys ha gwlasvaow grek yn Anatoli gans onan a'n tri sita krev.

An dus a Hen Res a gewsas yeth kemmyn, hen Reka, hag yth esa gonisogeth kemmyn dhedha maga ta. Yth esa delanwes krev dhe wonisogeth rek klassek, yn arbennik yn [[filosofieth]], war [[Hen Rom]]. [[Rom]] a dhros gwersyon an wonisogeth na dres an ranndir kresvorek ha meur a [[Europa]]. Rag an acheson ma, Gres Klassek yw gwelys avel kowel lesk hwarheans a'n West ha'n wonisogeth may teu lies tybyans selyek y'n West arnowydh anedhi yn kever [[politegieth]], filosofieth, [[godhonieth]] hag [[art]].
