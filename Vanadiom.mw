{{Taklow| fetchwikidata=ALL | suppressfields= * | image2 = V-TableImage.svg }}

Elven gymyk yw [[Vanadiom|'''vanadiom''']], niver 23 y'n [[An Vosen Beriodek|Vosen Beriodek]]. Y furvell yw '''V'''. An hanow a dheu dhyworth hanow Vanadis, duwes tekter yn mythologieth Loghlyn (hy hanow aral yw Freyja). Essensek yw vanadiom dhe nebes eghennow, ow komprehendya tus mes nyns yw apert prag. Yma edhom a vanadiom dhe [[Bakteria|vakteria] hag a dreyl [[nitrojen]] dhe ammonya. Nyns yw gwenonek, mes polter vanadiom pentoksid a serr an lagasow, tron ha briansen.

Diskudhys veu vanadiom diwweyth. An kynsa prys yn 1801, Andrés Manuel del Río, Professor Monydhieth yn [[Cita Meksiko]], a wrug hwithrans war voon ''plomo pardo de Zimapan'', aswonnys lemmyn avel vanadit. Y hanow rag an elven veu ''panchromiom'', ow styrya 'pub liw'. Ev a'n leveris orth Alexander von Humboldt, an hwithrer tiryow a vri. Danvenys veu lyther ow tisplegya an diskudhyans, mes ny dhrehedhas an lyther awos bos gwreckys an gorhel hag a wrug y dhon. Ytho yn 1831 Nils Gabriel Sefström a enyshas an alkan dhyworth moon horn a [[Sweden]]. Ev a henwis an elven ''vanadiom''.

Vanadiom a wra dur kreffa ha skaffa. Usys o yn Bresel Kynsa an Norvys rag arvwisk basnettow hag erel.

Aswonnys yw niver a vonow vanadiom, kepar ha vanadinit ([[Plobm|plomm]] klorid vanadat) ha patronit (vanadiom sulfid), mes nyns yns usys dhe gavos an alkan. Kevys yw avel isaskorr oyl [[Veneswela]] ha dhyworth atal gul dur. Askorrans ollvysel an alkan yw a-dro dhe 7,000 tonnas pub bledhen. Usys yw dhe wul kesalkenyow, yn arbennek gans dur, dhe les rag spryngys, toulys, jynnow ebron ha platyow arvwisk.

Poos atomek vanadiom yw 50.94, y boynt teudhi yw 1887°C ha'y boynt bryjyon yw 3377°C. Y dhosedh yw 6.1kg pub liter. Alkan splann arghansek yw, hag a worthsevel kesknians. An dur Damask a vri yn istori a gomprehendyas vanadiom dh'y wul kreffa ha moy duradow.

==Mirva==
<gallery class="center" widths="175px" heights="150px">
Restren: Andrés_Manuel_del_Río_(Rafael_Ximeno_y_Planes_1825)_retrato.png|skeusennik|Andrés Manuel del Río
Restren: Nils_Gabriel_Sefström_(1787-1845)_3.png |skeusennik|Nils Gabriel Sefström
Restren: Damascus_bladesmith.jpg |skeusennik|Gov lownyow Damask
Restren: Knarre.jpg |skeusennik|Toulys dur vanadiom
Restren: Vanadinite,_goethite(2).jpg |skeusennik|Vanadinit
Restren: 1910Ford-T.jpg |skeusennik|Usys veu dur vanadiom gans Henry Ford y'n Model T
Restren: 800px-RR_Car_Suspension.JPG|skeusennik|Spryngys hyns horn dur vanadiom
Restren: Ring5.jpg |skeusennik|An dhuwes Vanadis po Freyja
</gallery>


[[Klass:Elvennow kymyk]]
