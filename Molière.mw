[[Restren:Molière Mignard Chantilly.jpg|skeusennik|Lymnans a Molière gans Mignard Chantilly]]
Gwarier, kevarwodher ha skrifer a Frynk a veu '''Molière''' (1622 – 17 mis Hwevrel 1673). '''Jean-Baptiste Poquelin''' o y hanow gwir, ha Molière o y hanow gwari. Ev a skrifas rann a'n komedis an moyha posek yn istori an [[bys]].

Genys veu yn [[Paris]] may perghenna y das gwerthji leurlennow. Yn y yowynkneth yth erviras Molière bewa bewnans artydh. Orth 21 bloodh, ev a fondyas kowethyans gwariva, mes yn skon y feu bankskwattyes. Dhyworth 1645 dhe 1658, ev a wrug tour a [[Pow Frynk|Frynk]] gans nebes a'y gowetha.

Diwettha, an Myghtern Louis XIV a wrug Molière omgemeryansek rag an didhan yn lys Versailles ogas dhe Paris. Lowen o Molière dhe gavos an myghtern avel koweth, drefen yth esa lies eskar dhodho, yn arbennek tus posek y'n eglos [[Eglos Katholik Romanek|Katholik Roman]]. Yma komedis Molière ow tochya gwanderyow mab-den: avi, anhwekter, fayntys, hag own a verwel. Dre worra tus y wariow yn plitys hwarthus, yma hwans dhe Molière didhana hag adhyski y weloryon.

''Tartuffe'' yw onan a'y wariow an posekka, a dhiskwa drog den ow ladra y fordh yn teylu rych. Y wari diwettha a veu ''Le Malade Imaginaire''. Kepar dell wrug yn lies komedi anodho, Molière a warias an bennran. Marow a veu war an wariva dres an peswara performans. Drefen y gudynnow yn kever an eglos, ny veu kummyas dh'y veudhi yn gorflan eglos.

[[Klass:Frynkyon]]
[[Klass:Gwariva]]
[[Klass:Mernansow 1673]]
[[Klass:Prydydhyon]]
[[Klass:Skriforyon]]
