[[Restren:Aztec eagle warrior.jpg|alt=Delow priweyth a vreseler er Aztek diskwedhys yn Museo Nacional de Antropología e Historia, yn Meksiko|skeusennik|[[Gravyans|Delow]] priweyth a vreseler [[er]] Aztek diskwedhys yn Museo Nacional de Antropología e Historia, yn [[Meksiko]]]]
An '''Aztekys''', po '''Culhua-Mexica''', o [[gonisogeth]] Mesoamerikan a floryshyas y'n kres a [[Meksiko|Veksiko]] y'n spys a 1300 dhe 1521. I a rewlyas an [[Emperoureth Aztek]] a'n [[14ves kansbledhen]] bys y'n [[16ves kansbledhen|16ves kansvledhen]]. An [[Tus|dus]] Aztek a yssynsas bagasow ethnek a Veksiko kres, yn arbennik an bagasow a gewsi an yeth [[Nahuatl]].

Gonisogeth Aztek o restrys yn stat-sitys (henwys ''altepetl''). Re anedha a junyas dhe furvya keffrysyansow po emperourethow. An Emperoureth Aztek o keffrysyans a tri stat-sita fundyes yn 1427: Tenochtitlan, stat-sita an dus henwys ''Mexica'' po ''Tenochca''; Texcoco; ha Tlacopan, kynsa rann a'n emperoureth Tepanec. 

An hanow "Aztek" a dheu dhyworth an lavar "tus a Aztlan". Henhwedhlow a lever bos Aztlan an kynsa tyller may hwre an Aztekys triga ynno. "Aztlan" a styr "tyller an [[Kerghydh|kerghydhyon]]" yn yeth Nahuatl. An hanow usys gans an Aztekys aga honan o Culhua-Mexica. Kyn fe an ger Aztek strothys yn fenowgh dhe'n Mexica a Tenochtitlan, usys yw ynwedh yn ledan dhe veneges tus Nahua a Veksiko kres y'n oos kyns-hispanek, keffrys ha'n oos kolonyel [[Spayn|spaynek]] (1521–1821).

Gonisogeth a Veksiko kres a syns ynni [[ammeth]] [[ys hweg]]; rannans [[kowethas]] ynter an vrentynyon (''pipiltin'') ha tus kemmyn (''macehualtin''); pantheon (hag ynno an [[Duw|dhuwow]] [[Tezcatlipoca]], [[Tlaloc]] ha [[Quetzalcoatl]]); ha kevreyth kalender, henwys ''xiuhpohualli'', a 365 dydh ynworrys gans ''tonalpohualli'' a 260 dydh. Arbennik dhe'n Mexica a Tenochtitlan o an duw tasek [[Huitzilopochtli]], pyramidow doblek, ha [[priweyth]].

Yntra 1519 ha 1521, an conquistador spaynek, [[Hernán Cortés]], a wrug keffrysyans gans Tlaxcala hag eskerens erel an Aztekys. An conquistadoryon a fethas an Aztekys, kemeres aga emperoureth, hag hy gul yn gwlasva spaynek.

{{unn k}}
{{Posek 1,000}}
