'''Ludwig van Beethoven''' (leveryans Almaynek yn IPA: [ˈb̥e:tʰofɱ̹]) ([[Bonn]], [[Almayn]], [[16ves Mis Kevardhu]]<ref>Besydhyes veu Beethoven an 17ves, dydh wosa an genesigeth, dell veu usadow y'n termyn ma. Pan bewa va, y kevewya y benn bloodh an 16ves.</ref>, [[1770]] - [[Viena]], [[Ostri]], [[26ves Mis Meurth]], [[1827]]) veu [[komposydh]], [[kevarwodher orkestra]] ha [[pianydh]] [[Almayn|almaynek]]. Y [[Rol komposyansow gans Beethoven|ertach gonisogethel]] a efana, dre'n termyn, a [[Klassegieth ilowek|glassegiedh]] bys dalleth a [[Romansegieth ilowek|romansegieth]].

Prederys kepar ha'n diwettha representyer meur a'n [[glassegiedh Viena]] po [[Kynsa Skol Viena|skol Viena]] (wosa [[Christoph Willibald Gluck]], [[Joseph Haydn]] ha [[Wolfgang Amadeus Mozart]]), Beethoven a wrug dhe ilow romansegiedhek dos ha bos gerys-da, ha movya hy awedhyansow yn bagas bras ha divers a oberennow ilowek der an 18ves kansvledhen. Y art a waskas yn-mes y'n lies eghen ilow, byttegyns an [[symfonis]] a veu pennfenten an brassa a gerensa ragdho, y awedhyans a veu pòsek y'n brassa rann yn oberennow skrifys rag piano hag ilow stevel.

Y wrians a gomprehend eghennow piano (32 oberen seni rag piano), a [[Ilow stevel|stevel]] (16 oberen lovan rag bagas a beswar, 7 rag bagas a dri, 10 senyans rag fyll ha piano, 5 senyans rag chello ha piano), lev ([[lieder]] hag unn [[opera]]: ''[[Fidelio]]''), komposyansow [[gool ilow]] (5 gool ilow rag piano hag orkestra, onan rag fyll hag orkestra) hag [[orkestra]] (9 symfoni, ygeryansow, h.e.).

Ilow an peswara movyans [[Symfoni niver 9 (Beethoven)|nawves symfoni]], yw awenys dre {{'}}''[[Od an Lowena]]'' [[Friedrich von Schiller]] ha dewisys veu dhe vos [[Antempna Europek|antempna an Unyans Europek]].

[[Klass:Komposydhyon]]
[[Klass:Mernansow 1827]]
