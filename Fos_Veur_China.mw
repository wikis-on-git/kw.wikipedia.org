{{Tyller| fetchwikidata=ALL | onlysourced=no| suppressfields= }}


[[Restren:ShanhaiguanGreatWall.jpg|skeusennik|220px|Fos Veur China, yn Shanhaiguan.]]
[[Restren:Map of the Great Wall of China.jpg|skeusennik|220px|An linennow glas yw fosow an dernieth Min, ha'n arwodhyow du a dhiskwedh an 9 garnison an dernieth na.]]
[[Restren:Ruins of the guard tower.jpg|skeusennik|220px|Magoryow tour golyas war an Fos Veur]]

'''Fos Veur China''' yw fos goth yn [[China]]. Gwrys yw an fos a lim, meyn, bryckys ha gweres. Gorfennys veu yn 1878 rag gwitha amal Gogledh China dhyworth omsettyansow eskerens. Hy yw an kesweyth hirra gwrys gans tus bythkweth. Hy hirder yw a-dro dhe 21,196 kilometer, hy les 10 meter ha'y ughder 15 meter. Gwrys veu rannow a-varra a'n fos dhyworth gweres ha meyn kesstrothys. Y'n dernieth Ming i a usyas bryckys. Yma 7,000 tour golyas, souderjiow ha golowvaow rag danvon arwodhyow mog warnedhi. 

Nawnjek fos re beu drehevys gelwys Fos Veur China. An kynsa veu drehevys y'n 7ves kansvledhen KOK. An fos voyha hy hanow veu gwrys ynter 226–200 KOK gans Emperour kynsa China,  [[Qin Shi Huang]] (Qin leverys avel Chin), dres an Dernieth Qin. Nyns eus meur a'n fos ma gesys drefen tus dhe ladra dhyworti. Desedhys veu pella dhe'n ogledh a'n fos a-lemmyn. 

== Istori ==
Dallethys veu Fos Veur Qi yn 685 KOK. Gwlas Qi a dherevis fos dhinek rag gwithans erbynn an gwlasow Ju ha Lu dhe'n dhyghow, hag awosa erbynn gwlaskor Chu. 

Gwlaskor Yan a dherevis fosow dres rewlyans Myghtern Zhao (311–279 KOK).

Gwlaskor Zhao a dherevis fosow dres 325–299 KOK, dres rewlyans Myghtern Wuling. 

Fosow war emlow an gwlaskordhow y'n ogledh, Yan, Zhao, ha Qin a dheuth ha bos keskelmys war-barth, drefen an statys oll dhe dhos ha bos rewlys gans emperour Qin Shi Huang dres y rewlyans (221–206 KOK). Qin Shi Huang a dhallathas an Dernieth Qin. Y eskerens o an an lothow Xiongnu yn China north. Drefen bos lower a'n tir mar es dhe dremena, Qin Shi Huang a dhallathas drehevel an fos dhe'y wul kalessa dhe'n Xiongnu goryskynna China.

Erbynn 212 KOK, an fos a ystynnas a Gansu dhe'n arvor yn Manchuri soth.

Terniethow erel yn China a oberi war an fos ha'y ystynn. An terniethow Han, Sui, Gogledh ha Jin oll a ewnheas, dastrehevel po ystynn an Fos Veur. Dres an Dernieth Ming, meur a ober a hwarva. Rannow a'n fos veu dastrehevel gans bryckys yn le gweres. Y kemeras moy ages 2,000 bledhen dhe dhrehevel ha gorfenna an Fos Veur. [[Genghis Khan]], fondyer an Emperoureth Mongol, o an unnik esker dhe dremena Fos Veur China yn y istori a 2,700 bledhen.

Appoyntys veu an Fos Veur avel [[Ertachva an Bys UNESCO]] yn 1987. Deklarys avel onan a Seyth Marth an Bys yn 2007. 

== Drehevyans ha dastrehevyans an Fos Veur ==
Dreheveroryon a usyas stoffow o ogas dhedha. Rannow a'n fos veu gwrys a leys, kala ha barrennow. Milyow a oberoryon a verwis drefen meyn kowrek dhe godha warnedha, skwithter, klevesow, omsettyansow gans bestes gwyls ha nown. Myth yw an hwedhel dell verwis oberoryon  ha'ga bos ynkleudhys yn-dann an fos. 

== Gweladewder dhyworth an efanvos ==
Heb aga frevi yn skiansek yw hwedhlow a-dro dhe stervarnoryon ow kweles an Fos Veur dhyworth an Loor. Gwelys yw an Fos Veur yn skeusennow radar tennys dhyworth an efanvos, mes nyns yw godhonydhyon sertan y vos galladow y weles gans dewlagas yn unnik. Unn stervarner a gewsas a-dro dhe weladewder an Fos Veur dhyworth an efanvos o Neil Armstrong. Ev a leveris y vos apert war an Loor nag o an fos gweladow. Mes stervarner William Pogue a alsa gweles an fos dhyworth pellder Resegva Isel an Norvys (300-530 km a ughelder), marnas gans dewlagattell ha praktis. 

==Mirva==
<gallery class="center">
"The First Mound"--the west end of the Great Wall.jpg|An Dommen Gynsa y'n Bolgh Jiayuguan yn Gansu
The Journey of Discovery Beijing (6962643268).jpg|Jiayuguan, an tyller moyha dhe'n west war an fos
明长城 - panoramio (1).jpg|Ogas dhe Yinchuan yn Ningxia
榆林市的明长城遗迹 - panoramio.jpg|Yn Yulin, Shaanxi
GreatWall 2004 Summer 1A.jpg|Badaling ogas dhe Beijing
Juyongguan Great Wall.jpg|Juyongguan ogas dhe Beijing
Gubeikou Gate.jpg|An yet y'n fos, Gubeikou, ogas dhe Beijing
Great Wall at Simatai overlooking gorge.jpg|Simatai ogas dhe Beijing
MutianyuGreatWallWildSection.JPG|Mutianyu ogas dhe Beijing
Great wall stops in see.jpg|Shanhaiguan
Great Wall of China.jpeg|Badaling yn 1979
</gallery>

{{Posek 1,000}}
[[Klass:China]]
[[Klass:Ertachva an Bys UNESCO]]
