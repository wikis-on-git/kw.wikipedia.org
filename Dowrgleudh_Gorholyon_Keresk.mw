[[Restren:RAMM Enock - Exeter Canal below Exeter Cathedral.jpg|skeusennik|Dowrgleudh Gorholyon Keresk yn-dann [[Penneglos Keresk]].]]
[[Dowrgleudh gorholyon]] yn [[Karesk|Keresk]], [[Dewnens]], [[Pow Sows]] yw an '''Dowrgleudh Gorholyon Keresk''' ([[Sowsnek]]: ''Exeter Ship Canal''). Drehevys a veu yn 1560ow, hemm a styr y feu byldyes kyns oos "[[konnar dowrgleudhyow]]" hag yth yw onan a'n kottha [[Dowrhyns|dowrhensi]] kreftus y'n [[Ruwvaneth Unys|Ruvaneth Unys]].

== Istori ==
Wor'talleth yth o an Dowr Esk viajadow bys dhe fosow an cita a'n gallosegas dhe vos porth bysi. Y'n 1270ow po 1280ow, Kontes Dewnens, Isabella de Fortibus, a dhrehevis [[dowrfos]] dres an avon rag powera hy melinyow.<ref name=":0">"Exeter Memories - Countess Wear". www.exetermemories.co.uk. Archived from the original on 7 February 2008. Retrieved 12 March 2008.</ref> Y styryas hemma nag esa Keresk drehedhadow gans skathow. Yn 1290 y feu kenwerth astiverys dhe'n porth, mes hemma a veu lettyes unweyth arta gans dowrfos aral yn 1317. Y'n keth bledhen y feu drehevys porth dhe Dopsham.<ref name=":0" /> Yth esa res dhe skathow diskarga dhe Dopdham awos an lettys ma ha'n yurlys a yllas tolli rag treusperthi gwara dhe Geresk.<ref>"Exeter Memories - Topsham, a short history". www.exetermemories.co.uk. Archived from the original on 15 March 2008. Retrieved 12 March 2008.</ref> Rag an nessa 250 bledhen an cita a wovenegis dhe'n myghtern dhe dhasygeri an dowrhyns, mes ny sewenis hemma bys dhe 1550 pan ros [[Edward VI a Bow Sows|Edward VI]] kummyas. Byttegyns yth o re dhwedhes awos an ganel dhe leunhe a leys.<ref name=":0" />

Yn 1563 y feu John Trew a [[Glamour|Lamour]] arvethys gans gwikoryon Keresk dhe vyldya dowrgleudh dhe avoydya'n dowrfosow ha dasjunya gans an Dowr Esk yn kres an cita le may fia kay drehevys. Ober a dhallathas yn 1564 hag y feu gorfennys yn 1566 diwedhes<ref>Clew, Kenneth R. (1984). ''The Exeter Canal''. Chichester: Phillimore. <nowiki>ISBN 0-85033-544-2</nowiki>.</ref> po 1567 a-varr.<ref>"The city of Exeter, Letters and other papers". ''British History Online''. Retrieved 2008-10-23.</ref> Yth o teyr [[yet dhowr]] dhe'n dowrgleudh gans yettys plommwedhek - an kensa [[Yet dhowr poll|yettys dowr poll]] dhe vos drehevys yn Breten. I a esyas skathow bys dhe 16 tonnas.<ref>Blair, John (2007), ''Waterways and Canal-Building in Medieval England'', Oxford University Press, ISBN 978-0-19-921715-1</ref> Yn hwreydhek y feu treghys 3 tros-hys (0.91 meter) down ha 16 tros-hys (4.9 meter) a-dreus. Y ponyas rag tri mildir ha kwarter (5.2 km) a-dhyworth Dowrfos an Kontes dhe gres Keresk. Nyns o pur effeythus an dowrhyns ma; nyns o possybyl y entra dhe bub leven a'n mortid, hag awos bos res karga gwara diwweyth rag viaj mar verr ny yllas kesstrivya gans karyans fordh.<ref>Jackman, W. T. (1916), ''The Development of Transportation in Modern England'', Cambridge University Press</ref> An dowrfos a with leven an dowr dhe'n kay yw henwys "Trew's Weir" rag byldyor an dowrgleudh.
[[Restren:Exeter Ship Canal at Topsham Lock.jpg|skeusennik|Dowrgleudh Keresk dhe yet dhowr Topsham.]]
Yn 1677 y feu an dowrgleudh ystynnys hag y entrans movyes gans an avon dhe Dopsham. Yn 1701 an dowrgleudh a veu downhes ha ledanhes rag gallosegi tremen skathow mor. Dhe'n keth pols y feu niver an yettys dowr lehes dhe onan. Livyetow a veu gorrys orth entrans an dowrgleudh. An gwellheansow ma a wrug hembronk an dowrgleudh dhe vos pur sewen bys dhe dheklinyans demond ha dones an hensi-horn.

Yth esa lies fyllans a vri dhe junya Keresk ha'n Soth West gans rosweythyow dowrgleudh ah hyns-horn kenedhlek: [[Dowrgleudh Bras an West]] rag junya Keresk ha [[Bristol|Bristow]] (1796) na veu kowlwrys byth; junyans an [[Hyns-horn Bristow ha Keresk]] dhe vason an dowrgleudh a veu deletyes yn 1832 ha 1844; an [[Hyns-horn Dewnens Soth]] a bonyas servisyow dhe'n dowrgleudh a 1867, mes erbyn an termyn ma yth o an dowrgleudh re vian dhe denna lestri keynvor bras hag y feu ponyes an dowrgleudh gans y gresysoryon rag hwetek bledhen. Devnydh a'n dowrgleudh a dheklinyas yn lent a-dhia dhana.

== 20ves kansvledhen ==
[[Restren:Disused lock between Exeter Canal and River Exe at Topsham - geograph.org.uk - 237882.jpg|skeusennik|Yet dhowr koth war an Dowrgleudh Keresk.]]
Yn 1939 yth esa'n dowrgleudh ow karya nebes 63,000 tonnas a wara yn pledhynnyek, ha wosa'n vresel y hwelas hwath avel maynys vas a garya traow a ha dh'y vason dhe Haven Banks. Wosa'n Blitz y feu kommendyes y tal Turf Lock, junyans an dowrgleudh gans an heyl, bos downhes ha brashes rag esya gorholyon a 600 tonnas dhe dremena.<ref>Sharp, Thomas (1946). ''Exeter Phoenix - A Plan for Rebuilding''. Exeter City Council. p. 81.</ref>

Devnydh kenwerthel finek an dowrgleudh o yn 1972 pan asas an ''Esso Jersey'' bason an dowrgleudh, ow karya oyl dhe benn y hyns yn [[Jersey Nowyth]]. Byttegyns, an Gesva Dowr a dhuryas dhe bonya tanker loub, an ''Countess Weir'', bys dhe 1997. 

Deklinyans traffik kenwerthel y'n 1960ow a omdhesedhas orth devnydh termyn syger a'n dowrgleudh.

Butts Ferry, kowbal trethysi bian usi oberys gans leuv, a ober dres an vledhen a-dreus an avon ryb kay Keresk ha bason an dowrgleudh dres an jydh. Kowbal re beu owth oberi omma a-dhia 1641 dhe'n lyha.<ref>Exeter Memories, ''Butts Ferry'', accessed 2010-11-10</ref>

== Gwelewgh ynwedh ==

* [[Dowrgleudh]]
* [[Dowrgleudh gorholyon]]
* [[Skath]]
* [[Rol a dhowrgleudhyow yn Breten Veur]]
* [[Dewnens]]

== Pennfentynyow ==

[[Klass:Dowrgleudhyow]]
