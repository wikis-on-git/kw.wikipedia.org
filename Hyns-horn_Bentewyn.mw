[[Restren:'Trewithan' of the Pentewan Railway.jpg|skeusennik|Manning Wardle 0-6-0 T niver 994, 'Trewithen' ''(Trewydhyan)''.]]
An '''Hyns-horn Bentewyn''' o hyns-horn [[kledhrennow kul]] 2 tros-hys 6 meusva (762 mm) yn [[Kernow]] a bon rag peswar mildir yn nans an Gower. Y'n dalleth, ev o hyns-tram tennys gans mergh a garyas pri China dhyworth [[Austol|Sen Ostell]] dhe borth nowyth dhe [[Bentewyn|Ventewyn]] esa ygerys yn 1829. Yn 1874, krevhes veu an hyns-horn rag oberyansow gans lokomotyvyow. Ev a wrug degea yn 1918 awos bos porthow moya effeythadow yn leow erel.

== An dalleth ==
An hyns-horn a ygeris wosa pri China dhe vos diskudhys y'n arenebedh dhe'n north hag est a Sen Ostell. Rag dh'y esperthi, Charles Rashleigh a vyldsa porth dhe [[Porthmeur|Borthmeur]], mes res esa dhe'n gweythoryon karga an pri dres kres an dre gans mergh.

Yn 1820, Syr Christopher Hawkins a brenas tir orth aber an Gower dhe Ventewyn ha byldya porth ena a ygeris yn 1826. Yn 1827, plott rag hyns-horn veu dyllys gans Syr Hawkins; an hyns-horn o dhe bonya dhyworth Fordh West yn Sen Ostell dhe Borth Bentewyn.

An hyns-horn a ygeris war galan mis Gwynngala yn 1829 wosa 9 mis a dhrehevyans.

== Oberyansow ==
[[Restren:Coastal steamer Foy of Fowey unloading coal at Pentewan into Pentewan Railway.jpg|skeusennik|Glow ow pos diskargys dhyworth skath dhe'n Hyns-horn Bentewyn.]]
An tressa hyns-horn poblek yn Kernow o va, wosa an Hyns-tram Poldice ha'n [[Hyns-horn Resrudh ha Pluw an Chas]]. Yth esa an hyns-horn war woleder rag dhe wasa devnydhyans a drenow gravedh yn tu an porth ha trenow mergh yn tu Sen Ostell.

Gwrians a bri China a gressyas yn snel a-dhyworth 12,790 ton yn 1826 dhe 20,784 ton yn 1838. An Hyns-horn Bentewyn a gemeras tressa rann a hemma yn kensa, mes saw degves rann yn 1838.

Yn 1838, garth glow veu byldyes yn [[Kynser Loundres]] rag dhe dhyghtya an bal sten yn [[Pollgoodh]].

== Trethysi ==
Yth esa gonis trethysi strothys war an hyns-horn a-dhyworth 1830. Akont a-varr a lever bos an pris 3d. Nyns esa gonis tren gans euryador, ytho yma chons bos pobel kargyes dres ow kovyn.
[[Restren:Pentewan Railway's 2-6-2 tank 'Pioneer' and coach at Pentewan in 1912.jpg|skeusennik|An kocha salun ha jynn 2-6-2t 'Pioneer' ''(Ragresor)'' dhe Ventewyn yn 1912.]]
Kocha salun gans 16 sedh veu byldyes yn 1875, mes rag an teylu Hawkins o va yn-unnik.

Yth esa travellys skol Sul dhe Ventewyn a-dhyworth 1883, an trethysi a viajyas y'n wagonnow pri.

== Gwellheansow 1874 ==
An [[Hyns-horn Kernow]] a ygeris yn 1859 ow tevnydhya [[Jynn-ethenn hyns-horn|lokomotyvyow-ethen]] ha mos ha bos an pennfordh a gargyans y'n pow. An porth dhe Ventewyn a wrussa leunhe gans leys lower gweyth, neppyth a finwethas y alow dhe worhelweyth.

Reyth a Senedh veu kevys yn 1874 ow kasa devnydhyans a lokomotyvyow war an Linen Ventewyn hag ystynnansow dhe'n north dhe'n gwelyow pri China. An kompani a berghennas an hyns-horn ha'n porth a janjyas y hanow dhe ''Kompani Hyns-horn, Porth ha Kay Bentewyn ha Sen Ostell (St Austell and Pentewan Railway, Harbour and Dock Company)'' gans chatel a £50,000. An kledhrennow a via krevhes seulabrys ha'n devnydhyans a lokomotyvyow a via dallys yn mis Genver po Hwevror 1874 gans devedhyans an jynn tender 0-6-0, ''Pentewan (Bentewyn)''.
[[Restren:'Trewithan' locomotive of Pentewan Railway.jpg|skeusennik|Lokomotyv ''Canopus'' gans travel skol Sul.]]
War galan mis Genver 1876 an Hyns-horn Kernow eth hag o rann [[Hyns-horn an West Bras]]. An brassa kompani ma a dhannyonas traffik pri China dh'y borth yn [[Fowy (tre)|Fowydh]] esa gans gwella komodytys ha kevren karga moy effeythadow dhyworth an poll pri China. Bras o an sewyans a hemma war draffik an Hyns-horn Bentewyn; karyans a godhas dhyworth 19,672 ton yn 1876 dhe 5,341 ton yn 1877. An chatel a £50,000 rag an kompani o gesys gans an governans yn-unnik ha hepken nebes a ragbrenoryon a dheuth yn-rag gans an mona. Ytho nyns esa an arghans dhe'n kompani dhe be rent an dor.

== Tredanheans profyes ==
An diskar ma o holyes gans sowena awos 45,270 ton veu karyes yn 1882 gans budh a £1,206. Hemm a wallosegas asleas an lokomotyv gwreydhek, ''Pentewan (Bentewyn)'' gans onan nowyth, henwys ''Trewithan (Trewydhyan)'', esa haval dhodho. Dhe'n unn termyn, yth esa plott dhe ystyn an hyns-horn dhe'n north ha dh'y dredanhe, ow tevnydhya kledhren vyw gresel.
[[Restren:Pentewan Railway with 3-masted sailing ship.jpg|skeusennik|Porth Bentewyn, an hyns-horn ha gorhel.]]
An Hyns-horn Tredanek Volk, an Hyns-tram Kon Kowr ha'n Hyns-tram Bessbrook ha Newry o an unn hensi-horn dhe vos tredanhes dhe'n pols na. Ny veu po an plottys tredanheans po an ystynnansow profyes kowlwrys.

== An gansvledhen ugensves ==
An linen a garyas 20,694 ton yn 1903, mes perthas slump y'n bledhynnyow a holyas, byttegyns 34,123 ton veu karyes yn 1910.

Asleys veu an lokomotyv ''Trewithan'' gans ''Canopus'' yn 1901. Jynn aral, ''Pioneer (Ragresor)'' veu prenys nessa dorn a-dhyworth an Asran Vell yn 1912. An jynnow a oberas bys Pons Horn; mergh veu devnydhyes rag an rann finek dhe Sen Ostell rag diogeledh poblek. An mergh veu driys yn-bann dhyworth Bentewyn gans kensa tren an jydh; gesys o jynnow yn Sen Ostel yn bledhynnyow diwettha.

Astel yn 1913 a vyghanhas budhow ha dalleth an bell yn 1914 a gemeras lower a dus a-dhyworth an diwysyans pri china. An tren pri China finek dhe Ventewyn a bonyas war 29ves mis Genver 1918; an tren finek gwir o war 2a mis Meurth 1918.

Geyj an kledhrennow (2 dros-hys 6 meusva/762 mm) veu devnydhyes y'n kleudhyow yn Frynk, ytho an kledhrennow ha'n lokomotyvyow veu prenys gans an Asran Vell.

== Lokomotyvyow ==
{| class="wikitable"
!Hanow
!Gwrior
!Aray an Rosow
!Niver Hwel
!Byldyes
!Denaghys
!Skrappyes
!Merkyansow
|-
|''Pentewan (Bentewyn)''
|[[Manning Wardle]]
|0-6-0 T
|461
|1873
|1886
|1896
|Pris prenas o £925; heb kab
|-
|''Trewithen (Trewydhyan)''
|[[Manning Wardle]]
|0-6-0 T
|994
|1886
|
|1901
|Kab o provyes.
|-
|''Canopus''
|[[Manning Wardle]]
|0-6-2DD
|1547
|1901
|
|
|Kost £1,051; Diwettha oberas rag an AV yn Drayton West.
|-
|''Pioneer (Ragresor)''
|[[Yorkshire Engine Company]]
|2-6-2 T
|757
|1903
|
|
|Byldyes rag an [[Chattenden and Upnor Railway]]; dheuth dhe Sen Ostell war 6ves mis Me 1912; yth esa bommellow a-rag koynt dhodho. 
|}
[[Restren:Pentewan Railway. 0-6-0 Manning Wardle locomotive ‘Pentewan’ with a 4 wheeled tender.jpg|274x274px]] [[Restren:'Canopus' locomotive of Pentewan Railway used as RAF No 7.jpg|244x244px]] [[Restren:Pentewan Railway 2-6-2 tank Pioneer at Pentewan shortly after delivery in 1912.jpg|273x273px]] 

== Remnantow ==
Yn 2006, yth esa nebes remnantow an kevreyth hyns-horn koth: yma hen sett a boytyow yn le hwath yn-mes a kros jynnow koth. Yma pons-poosa koynt a eksist hwath ynwedh. Hyns Nans Bentewyn, hyns-dewrosa ha kerdhes, a hol hyns koth an hyns-horn.
[[Restren:PentewanLocomotiveShed.jpg|skeusennik|Krow lokomotyvyow yn Bentewan ha remnantow an kledhrennow.]]

== Kampollansow ==
(a-dhyworth an erthygel Wikipedya Sowsnek).
* Kidner, R.W. (1938). ''Mineral Railways''. The Oakwood Press.
* http://maps.google.co.uk/maps/ms?msa=0&msid=203436361982690910378.0004a5e6af6ecb7f2865d
# M J T Lewis, ''The Pentewan Railway 1829 - 1918'', D B Barton, Truro, 1960
# A Fairclough, ''The Story of Cornwall's Railways'', Tor Mark Press, Truro, undated
# Lewis, M. J. T. (1981). ''The Pentewan Railway''. Truro: Twelveheads Press.
# R Symons C.E., ''A Geographical Dictionary or Gazetteer of the County of Cornwall'', Penzance, 1884, page 176
# Drew, John Henry (1986). ''Rail and Sail to Pentewan''. Truro: Twelveheads Press. [[International Standard Book Number|ISBN]] [[Arbennek:BookSources/0-906294-12-6|0-906294-12-6]].

[[Klass:Hensi-horn]]
