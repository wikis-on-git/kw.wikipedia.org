[[image:Michael_Servetus.jpg|thumb|150px|Mighal Servetus.]]
'''Michael Servetus''' (an 29{{ves}} a [[Mys Gwyngala|vis-Gwynngala]], [[16ves kansblydhen|1511]] &ndash; an 27{{ves}} a [[Mys Hedra|vis-Hedra]], [[16ves kansblydhen|1553]]), ('''Miguel Servet''' po, dell o y'n dalleth, '''Serveto''' yn [[Spaynek]]) o theologydh, medhyk ha densesydh. Didheurek dhodho o lies godhonieth: [[steronieth]] ha [[meteorieth]]; [[doronieth]], [[lagha]], studhyans an [[Bibel]], [[awgrym]], [[korfonieth]] ha [[medhygieth]]. Aswonnys yn ta yw ev y'n istori a lies a'n testennow ma, yn arbennik medhygieth ha theologieth.

Dineythys veu Servet yn [[Aragon]], hag ev a studya orth pennskol [[Zaragoza]] poken huni [[Lléida]]. Y servya va Juan de Quintana, neb o konfessyor dhe [[Charlys V (emperour)|Jarlys V]]. Servet ha Quintana a vyajyas dhe [[Almayn]] hag [[Itali]] yn 1529, ha Serveto a drigas wosa henna yn [[Swistir]]. Y'n blydhynyow 1531 ha '32 y tyllas niver a skrifennow theologiek (''De trinitatis erroribus'' "Kammdybyansow yn kever an Drynses", ''Dialogorum de Trinitate libri duo'' "Keskowsow a-dro dhe'n Drynses yn dew lyver" ha ''De Justitia Regni Christi'' "Ewnder Reyn [[Yesu Krist|Krist]]"). Pub huni anedha a dest dhe gryjyans arbennik Servet yn kever an [[Trynses|Drynses]], henn yw, na vo grond mann y'n [[Bibel]] rag dyskas an Drynses; byttegyns, ''Logos'' [[Dyw]] a omjunnsa dhe Yesu pan esa va hwath yn torr [[Maria Wynn|Varia Wynn]]. Ytho, an ''Logos'' a dhurya bys vykken war-lergh Servet, mes an Mab o person kreatyes.

Serveto a bassyas yn [[Pow Frynk]] ha studya medhygieth yn [[Paris]] ha [[Dalfinat]]. Ev a dhisputyas orth [[Jean Calvin]] dre lyther, hag yn 1553 y tisklaryas unn breuslys frynkek y vos kablus a gammwrians. Dhe Genève ev a fias; mes ena Calvin ha'y dhiskyblyon a'n kachyas. War-lergh gorhemmyn an galvinistyon, Servet veu gorrys dhe vernans gans tan drefenn y gryjyansow.

[[Category:Spayn|Servetus, Mighal]]
[[Category:Kristoneth|Servetus, Mighal]]
[[Category:Pobel|Servetus, Mighal]]
[[da:Miguel Serveto]]
[[de:Michael Servetus]]
[[en:Michael Servetus]]
[[es:Miguel Servet]]
[[fr:Michel Servet]]
[[id:Michael Servetus]]
[[ia:Miguel Servet]]
[[it:Michele Serveto]]
[[nl:Michael Servet]]
[[ja:ミシェル・セルヴェ]]
[[no:Miguel Serveto]]
[[pl:Michał Serwet]]
[[pt:Miguel Servet]]
[[ro:Michael Servetus]]
[[sk:Miguel Serveto]]
[[sv:Miguel Serveto]]
[[zh:弥贵尔·塞尔维特]]
