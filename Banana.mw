{{Taklow| fetchwikidata=ALL | onlysourced=no| suppressfields= }}

'''Banana''' yw hanow kemmyn plans losowek ha'n eghen a [[Frothen|frooth]] hag a dyv warnodho. An plans a long dhe'n kinda ''Musa''. Teythyek yns i dhe ranndir trovannel Asi soth-est. 

Prederys yw bos bananas tevys rag an kynsa termyn yn [[Papoua Gyni Nowydh]]. Hedhyw tevys yns i yn ranndiryow trovannel a-dreus an bys. An brassa rann a blansow banana yw tevys rag aga frooth, mes tevys yw rag aga fibrow hag avel plans afinys ynwedh. 

Yma a-dro dhe 110 eghen a vanana, re anedha medhel ha melys, hemm yw ''bananas melyssand'', ha re anedha fyrv ha starchus ''plantains po bananas gwer''. Possybyl yw dhe usya bananas dhe wul korev. Y hyllir usya aga lusow dhe wul sebon. 

==An plans banana==
Plans an banana yw an brassa plans losowek. An plans a'n jeves ben fug, po ''pseudostem'' yn [[Sowsnek]], furvyes gans rann isella an del, a yll tevi mar ughel avel 8 meter. Pub ben fug a dyv unn toos a vananas. Bananas yw gwyrdh y'n dalleth, mes wosa i dhe adhvesi, melyn yns i. 

==An frooth==
Bananas a dyf yn toos, yn nivelyow henwys leuvyow. Kevys yw kemmys ha ugens frothen dhe'n leuv ha kemmys ha ugens leuv dhe'n toos. Toos a boos yntra 30 ha 50 kg dell yw usys. 

Poos kresek frothen sengel yw a-dro dhe 125 g, mes a-dro dhe tri hwarter anodho yw dowr. 

Pub banana po ''bys'' a'n jeves nivel difresus henwys rusken. Bananas a gomprehend meur a vitamyn B<sub>6</sub>, vitamyn C ha [[Potassiom|potassiom]]. 

==Tevi ha kenwertha bananas==
[[Restren:Banana production by nation.svg|skeusennik|Askorrans bananas avel % a'n askorrer moyha (Eynda) - kylgh melyn =10% ha kylgh rudh = 1%.]]
[[Restren:Green yellow bananas dsc07775.jpg|skeusennik|Bananas gwyrdh ha melyn yn marghas]]
Bananas yw tevys yn 107 gwlas dhe'n lyha. Klassys yw bananas avel eghennow melyssand po bananas kegina, mes an brassa rann a vananas esperthys yw a'n eghen melyssand, mes saw 10-15% a askorrans ollvysel yw henna. 

An powyow a askorr an moyha yw Eynda, [[Brasil]], [[China]], [[Pow Ekwadorel]] ha'n [[Filipinys]], ha'n ynporthoryon moyha yw an [[Statys Unys]], [[Unyans Europek]] ha [[Nihon]]. 

==Allergedhow==
Re dus a'n jeves allergedh dhe vananas. Yma dew furv a allergedh. An kynsa a wra nasya an ganow ha briansen. An nessa a wra kawsya ''urticaria'' po brygh kroghen.  

==Usys erel rag bananas==

===Pannweyth===
Usys yw an fiber kevys dhyworth an plans banana nans yw termyn hir. Yn Nihon, bananas re beu usys dhe wul gwiskow a-dhia an 13ves kansvledhen. Yn [[Nepal]], usys yw ben an plans dhe wul strelyow. 

=== Paper===
Usys yw fiber banana dhe wul paper banana ynwedh. 

<gallery>
Bananier-Jardin-Etat-1.jpg|Bleujen plans banana (Skeusen tennys yn lowarthow losoniethek La Reunion)
Banana.plant.kewgardens.arp.jpg|Plans banana yn Kew Gardens yn [[Loundres]]
Bananas - Morocco.jpg|Bananas yn gwydhlann yn [[Marokk]]
Inside a wild-type banana.jpg|Frooth a vananas gwyls a'n jeves lies hasen gales meur.
</gallery>
{{Posek 1,000}}

[[Klass:Frooth]]
