{{Taklow| fetchwikidata=ALL | suppressfields= * | image2 = Be-TableImage.svg }}

Elven gymyk yw [[Berylliom|'''berylliom''']], niver 4 y'n Vosen Beriodek. An hanow a dheu dhyworth an ger grek ''beryllo'', rag an moon beryl. An hanow kynsa rag an elven veu ''glucinium'' drefen bos dhodho gesstoffow hweg. Y furvell yw '''Be'''.

Askorrys yw berylliom yn tardhow ughnovaow. Askorrys berylliom-10 radyovewek yn ayrgylgh an Norvys pan wra dewynnow kosmik effeythi atomow oksyjen. Yma y vyns o varya dres an bledhennyow, ytho usys yw hemma yn hwythennow ayr yn rewivaow dhe vusura gwrians an howl y'n termyn eus passyes. Nyns usi berylliom dhe les dhe'n korf denel, yn wir, peryllus yw y bolter po mog. An re ma a wra kawsya dises henwys berylliosis. 

Pur gerys da dre bub rann a istori yw monow berylliom, beryl ha gwerem. Yn despit dhe hemma, an den kynsa dhe enyshe beryliom yn kymyk o Friedrich Wöhler yn 1828 yn Berlin. Usys veu berylliom dhe dhiskudha an nywtron gans James Chadwick yn 1932. Ny wra berylliom sugna nywtrons, ytho usys yw y'n diwysyans nuklek, hag yn arvow nuklek.

Askorrys yw berylliom dhe usya y'n diwysyansow toulys, hag avel fenestri yn jynnow dewynnow-x. Gwrys vydh gweder-mires an Pellweler Efanvos James Webb gans berylliom.

Yn 1990 y hwer tardh yn gweythva lu Russi yn Ust'-Kamenogorsk ryb an or gans China. Effeythys dres 120,000 gan komolen a vog berylliom oksid.

Alkan gwynn-arghansek medhel yw berylliom. Y boos atomek yw 9.01, y boynt treudhi 1278°C ha'y boynt brynjyon 2970°C. Y dhosedh yw 1.8kg an liter. 

Dielvennans a isotopow oksyjen re brevas an Romanas dhe gavos gweremmow dyworth Ostri, kyn deuth nebes anedha dhyworth mar bell avel Pakistan. An myghternedh Mogul yn Eynda a gavas aga gweremmow dhyworth Amerika Dhyghow, dell hevel dre wikoryon spaynek.

==Mirva==
<gallery class="center" widths="175px" heights="150px">
Restren: Friedrich_Wöhler_Stich.jpg  |skeusennik|Friedrich Wöhler
Restren: Berillo.jpg |skeusennik|Beryl
Restren: Emeraude Musso.jpg |skeusennik|Gwerem
Restren: Beryllium-in-Black.jpg |skeusennik|Alkan berylliom
Restren: James Webb Space Telescope Mirrors Will Piece Together Cosmic Puzzles (30108124923).jpg |skeusennik|Gweder-mires an Pellweler Efanvos James Webb
Restren: Ust'-Kamenogorsk_070000,_Kazakhstan_-_panoramio.jpg |skeusennik|Ust'-Kamenogorsk
</gallery>

[[Klass:Elvennow kymyk]]
