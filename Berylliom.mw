{{Taklow| fetchwikidata=ALL | suppressfields= * | image2 = Be-TableImage.svg }}

Elven gymyk yw [[Berylliom|'''berylliom''']], niver 4 y'n [[An Vosen Beriodek|Vosen Beriodek]]. An hanow a dheu dhyworth an ger Greka ''beryllo'', rag an moon beryl. An hanow kynsa rag an elven a veu ''glucinium'' drefen bos dhodho gesstoffow hweg. Y furvell gymyk yw '''Be'''.

Askorrys yw berylliom yn tardhow ughnovaow. Askorrys yw berylliom-10 radyoweythresek yn ayrgylgh an Norvys pan wra dewynnow kosmik effeythi atomow [[oksyjen]]. Y vyns re varyas dres an bledhennyow, ytho usys yw hemma yn hwythennow ayr yn rewlivow dhe vusura gwrians an [[Howl]] y'n termyn eus passyes. Nyns usi berylliom dhe les dhe'n korf denel, yn wir, peryllus yw y bolter po mog. An re ma a wra kawsya dises henwys berylliosis. 

Pur gerys da dre bub rann a istori yw monow berylliom, beryl ha gwerem. Yn despit dhe hemma, an den kynsa dhe enyshe beryliom yn kymyk o Friedrich Wöhler yn 1828 yn [[Berlin]]. Usys veu berylliom dhe dhiskudha an nywtron gans James Chadwick yn 1932. Ny wra berylliom sugna nywtrons, ytho usys yw y'n diwysyans nuklerek, hag yn arvow nuklerek.

Askorrys yw berylliom dhe usya y'n diwysyansow toulys, hag avel fenestri yn jynnow dewynnow-x. Gwrys yw gweder-mires an Pellweler Efanvos James Webb gans berylliom.

Yn 1990 y hwarva tardh yn gweythva lu [[Russi]] yn Ust'-Kamenogorsk ryb an or gans [[China]]. Effeythys dres 120,000 gan komolen a vog berylliom oksid.

Alkan gwynn-arghansek medhel yw berylliom. Y boos atomek yw 9.01, y boynt treudhi 1278°C ha'y boynt brynjyon 2970°C. Y dhosedh yw 1.8kg an liter. 

Dielvennans a isotopow [[oksyjen]] re brevas an Romanas dhe gavos gweremmow dyworth [[Ostri]], kyn teuth nebes anedha dhyworth mar bell avel [[Pakistan]]. An myghternedh Mogul yn [[Eynda]] a gavas aga gweremmow dhyworth [[Amerika Dheghow|Amerika Dhyghow]], dell hevel dre wikoryon spaynek.

==Mirva==
<gallery class="center" widths="175px" heights="150px">
Restren: Friedrich_Wöhler_Stich.jpg  |skeusennik|Friedrich Wöhler
Restren: Berillo.jpg |skeusennik|Beryl
Restren: Emeraude Musso.jpg |skeusennik|Gwerem
Restren: Beryllium-in-Black.jpg |skeusennik|Alkan berylliom
Restren: James Webb Space Telescope Mirrors Will Piece Together Cosmic Puzzles (30108124923).jpg |skeusennik|Gweder-mires an Pellweler Efanvos James Webb
Restren: Ust'-Kamenogorsk_070000,_Kazakhstan_-_panoramio.jpg |skeusennik|Ust'-Kamenogorsk
</gallery>

[[Klass:Elvennow kymyk]]
