'''Tirfurv''' yw shap aswonadow a enep an tir  (ha treweythyow gweli an mor). I a hwer yn lies sort a vynsow, yntra nebes metrow dhe gansow a gilometrow.

= Klassa tirfurvow =

Y hyllir klassa tirfurvow yn niver a fordhow. Unn fordh yw herwydh an kerghynnedh mayth yw furvyes, po an eghen a garrek a dhelenow myns ha shap an tirfurvow, po y dyller herwydh argerdhow tektonek.

= Kerghynnedh =

== Tirfurvow arvorel ==
(rag moy a vanylyon, y hweller an folen, [[Tirfurv arvorel|tirfurvow arvorel]])

Tirfurvow arvorel yw gwrys gans ober an tonnow, owth esknia, treusperthi ha godhesa stoffow.

=== Tirfurvow arvorel eskniansel ===
Penntir, baya, sawen ha stakk yw ensamplow a dirfurvow war an arvor gwrys gans esknians.
<gallery>
San_Sebastian_aerea.jpg|skeusennik|Ranndir Donostia yn Gwlas Baskek, ow tiskwedha bayas ha pennow tir
Zawn_east_of_Pednvounder_Beach_-_geograph.org.uk_-_1933877.jpg|skeusennik|Saven ryb treth Pednvownder, Selevan
MerlinsCave.jpg|skeusennik|Fow ogas dhe [[Tre war Venydh|Dhintagell]]
</gallery>
=== Tirfurvow arvorel godhesansel ===
Wosa esknians, an mor a dreusberth tewes hag erel ha's godhesa, ow furvya trethow ha tavasow tewes. 
<gallery>
Loe_Bar,_with_The_Loe_on_the_left-geograph-4882237-by-David-Smith.jpg|skeusennik|Morlynn an Logh, Kernow
Angel_Road_Shodo_Island_Japan01s3.jpg|skeusennik|Tombolo yn [[Nihon]]
53sitges.jpg|skeusennik|Groynys yn [[Kataloni]]
Beach_cusps_at_Napatree_Point_(52404).jpg|skeusennik|Kuspow treth
NorthSaaremaaCoast.JPG|skeusennik|Keynow treth yn [[Estoni]]
</gallery>

== Tirfurvow avon ==
(rag moy a vanylyon, y hweller an folen [[Tirfurv avon|tirfurvow avon]])

Argerdhow a esknians ha godhesans hevelep dhe dirfurvow arvorel a hwer gans avonow.
=== Tirfurvow avon eskniansel ===

Tirfurvow eskniansel tipek yw dowrlamm, kownans ha kowbollow. 
<gallery>
ThePotThatWashesItself.jpg|skeusennik|Kowboll meur yn Stat Evrek Nowydh
Russell_Falls_2.jpg|skeusennik|Dowrlam Russel yn Tasmania, Ostrali, ow tiskwedhes nivel an garrek gales
Victoria_Falls,_Zimbabwe_04.jpg|skeusennik|Kownans yn-dann Dowrlam Victoria, ynter Zambi ha Zimbabwe
</gallery>
=== Tirfurvow avon godhesansel ===
Y'n keth fordh, an avon a dreusberth ha godhesa tewes ha leys war an fennva. Tirfurvow tipek yw fennva,delta ha heyl. 

<gallery>
Pasture_at_Talyrnau_-_geograph.org.uk_-_1098663.jpg|skeusennik|Fennva ha rynn an Dowr Dyfi yn Kembra
Ganges_River_Delta,_Bangladesh,_India.jpg|skeusennik|Delta Dowr Ganga yn Eynda
Reflection_-_geograph.org.uk_-_459548.jpg|skeusennik|Tommen ryb Castle Dyke, Konteth Lincoln
Estuary_in_Hayle_-_geograph.org.uk_-_1894160.jpg|skeusennik|Dowr [[Heyl]], [[Kernow]]
</gallery>

== Tirfurvow rewlivel ==
(rag moy a vanylyon, y hweller an folen [[Tirfurv rewlivel|tirfurvow rewlivel]])

Rewlivow ha lienyow rew a yll esknias ha godhesa mynsow meur a stoff.
=== Tirfurvow rewlivel eskniansel ===
Rewlivow a eskni kommow, nansow U, kribow ha kern.
<gallery>
1_lauterbrunnen_valley_2012b.jpg|300px|Nans Lauterbrunnen, [[Swistir]]
The_Snowdon_Horseshoe_from_Moel_Siabod_-_geograph.org.uk_-_144383.jpg|skeusennik|Horn margh [[An Wodhva|an Wodhva]] dhyworth Moel Siabod
Sharp_Edge_(8365855538).jpg|Sharp Edge, Blencathra, [[Pow an Lynnyn]]
</gallery>

=== Tirfurvow rewlivel godhesansel ===
Rewtinyow, bronnegi ha marianow yw tirfurvow godhesansel tipek kawsys gans rewlivow.
<gallery>
Boulder_Clay_Cliffs_-_geograph.org.uk_-_250110.jpg|Als arvorel a rewtinyow, Dinas Dinlle, Kembra
Drumlin_country_(21)_-_geograph.org.uk_-_760865.jpg|Bronnek yn Kledhbarth Iwerdhon
Moraine_frontale_du_glacier_d%27Arcine.JPG|Pennmarian meur yn Alpow Pow Frynk
</gallery>

=== Tirfurvow frosrewlivel ===
(rag moy a vanylyon, y hweller an folen [[Frosrewlivans|frosrewlivans]])
       
Ynwedh, kemyskans a argerdhow avon ha rewliv a gaws tirfurvow frosrewlivel, kepar ha pollow kalter, leskargvaow hag avonow plethys.
[[Restren:Tirfurvow_frosrewlivel_A.jpg|skeusennik|600px|left|Tirfurvow godhesans rewlivel]]
<gallery>
Braided_river_outwash_plain.jpg|Leskargva hag avon blethys
Lómagnú_and_Skeiðarárjökull.jpg|Leskargva Skeiðarárjökull, Rewenys
Kettle-glacial-lake-form-isunngua-greenland.jpg|Poll kalter yn Greunland
</gallery>
=== Tirfurvow amalrewlivel ===
(rag moy a vanylyon, y hweller an folen [[Amalrewlivans|amalrewlivans]])

Tirfurvow amalrewlivel a hwer yn tylleryow a-ugh rewlivow (nunatakow) po ogas dhe rewlivow. Argerdhow kepar ha ober rewi-teudhi a askor tirfurvow kepar ha radel, kleusvaow ha dor patronyow.
<gallery>
Path_to_Broad_Crag_-_geograph.org.uk_-_994406.jpg|Klusva war benn menydh yn Pow an Lynnyn
Alaska_patterned_ground_1973.jpg|Dor patronys yn Alaska
Loch_Coire_Lagan_-_geograph.org.uk_-_2629326.jpg||Radel yn Alban
</gallery>

== Tirfurvow eolek ==
(rag moy a vanylyon, y hweller an folen [[Tirfurv eolek|tirfurvow eolek]])

Ober an gwyns a yll esknias, treusperthi ha godhesa tewes ynwedh.

=== Tirfurvow eolek eskniansel ===
Ober an gwyns, ow hwytha tewes erbynn enep karrek a yll gul niver a dirfurvow, kepar ha meyn skavel gronek, ventifaktow ha yardangow.
<gallery>
Arbol_de_Piedra.jpg|Men eskniys gans an gwyns
VentifactMojaveDesert031511.jpg|Ventifakt (men trihornek shapys gans ober an gwyns), Difeythtir Mohave, Kaliforni
Yardangs_in_the_Tsaidam_Desert.jpg|Yardangow y'n Difeythtir Qaidam, China 
DustStormInSpearmanTexas19350414.jpg|Hager-awel polter yn Teksas, 1935
</gallery>

=== Tirfurvow eolek godhesansel ===
An gwyns a guntel tewes dhe wul breow gelwys tewynnow. Yma lies sort ha shap anedha. 
<gallery>
Barkhane.jpg|Tewyn barghan
Rub'_al_Khali_(Arabian_Empty_Quarter)_sand_dunes_imaged_by_Terra_(EOS_AM-1).jpg|Skeusen lorell a dewynnow seyf
Namib_desert_3.JPG|Tewyn steren ha pans dihwethans
</gallery>

= Tirfurvow tektonek =
(rag moy a vanylyon, y hweller an folen [[Tirfurv tektonek|tirfurvow tektonek]])

Gwayans an plattys tektonek a wra tirfurvow meur ha byghan, ow krog war aga thyller komparek dhe emlow dyffrans.

== Tirfurvow emlow drehevyek ==
Dew blat a wra gwaya a-les. Hemm a furv loskvenydhyow basalt a-hys keynow kres an keynvor, keffrys ha nansow fols ha tell tanvorel.
<gallery>
Mid-ocean_ridge_topography.gif|Bewheans a furvyans keyn kres an keynvor
Þingvellir_National_Park,_Bláskógabyggð_(6969755432).jpg|Nans fols yn Rewenys
Champagne_vent_white_smokers.jpg|Tell tanvorel hidrothermel
Tristan_da_Cunha,_British_overseas_territory-20March2012.jpg|Enys loskvenydhyek war geyn kres an keynvor Atlantek
STS51G-034-0012_Lake_Tanganyika_June1985.jpg|Lynn Tanganyika yn Nans Fols Afrika est
</gallery>

== Tirfurvow emlow kisus ==
Pan wra dew blat gwaya an eyl tro'ha y gila, furvyes yw kadonow menydhyow kepar ha'n Andes, stratoloskvenydhyow ha kleudhyow islonkel.
<gallery>
Cordillera_de_los_Andes.jpg|Kadon menydhyow an Andes
Atlantic-trench.JPG|Kleudh islonkel Puerto Rico
Cotopaxi_with_horse.jpg|Startoloskvenydh Cotopaxi
</gallery>

== Tirfurvow emlow gwithyasel ==
A-hys emlow gwithyasel, nyns yw krestennen nowydh gwrys po distruys. Yn le henna, an eyl tu a way hevelys dh'y gila. Ledrow serth, pollow fowt gans hyns ygam-ogam a hwer. 
<gallery>
Aerial-SanAndreas-CarrizoPlain.jpg|Fowt San Andreas, Kaliforni
Millbrae,_San_Bruno,_and_San_Andreas_Lake.jpg|Lynn San Andreas, ensampel a boll fowt
Red_Canyon_fault_scarp_sjr00100.jpg|Kleger fowt kawsys gans dorgrys
</gallery>

= Karrygi =
Eghennow dyffrans a garrek a's teves gnasow dyffrans. Hemm yw skila tirwedhow dyffrans, ow krog war an fordh yth esknions po tewedha.

== Men growan ==
[[Men growan]] a dewedh yn blockys pedrek. Hemm a furv karnow, pur aswonnys yn Kernow ha Dewnans. Tirfurvow hevelep, mes yn ranndiryow trovannel, yw kopjes ha bornhardts.
<gallery>
The_Cheesewring.jpg|Karn an Keuswask
Gwaranyemba_kopje.jpg|Kopje yn Zimbabwe
Petermann_Ranges_(AU),_Uluru-Kata_Tjuta_National_Park,_Uluru_--_2019_--_3704-8.jpg|Bornhardt yn Ostrali, Uluru
</gallery>

== Krey ==
Karrek dellek yw [[Krey|krey]], ytho ny wra goverow frosa war enep an tir. Y'n termyn wosa Oos an Rew, an tir o rewys ytho dowr teudh a esknias nansow, yth yw segh lemmyn. Krey a furv ledrow serth, hag eskniys yw avel alsow gans an mor.
<gallery>
White_Cliffs_of_Dover_02.JPG|Alsow Gwynn Dover
Devil%27s_Dyke,_Sussex,_from_South_Downs_Way.jpg|Devil's Dyke, Sussex, ensampel a dirwedh krey
</gallery>

== Kalgh ==
[[Kalgh]] a furv sett a dirfurvow arbennik drefen bos tewedhys yn es gans dowr. [[Tirfurv karst|Karst]] yw hanow an tirwedh ma. I a gomprehend gogowyow, lenkdell ha daspennfentenyow.
<gallery>
Gaping_Gill.jpg|Gogow kalgh - Gaping Gill yn kledhbarth Pow Sows
Cheddar_Gorge,_Somerset,_UK_-_Diliff.jpg|Kownans Cheddar Gorge
SourceDeLaLoue.jpg|Daspennfenten avon
</gallery>

== Gwylar ==
Unn furv arbennek a galgh kevys y'n mor yw gwylar. Ev a hwer avel kribow yn ranndiryow trovannel.
<gallery>
EilatFringingReef.jpg|Krib a wylar yn Israel
GreatBarrierReef-EO.JPG|Rann a Varr-grib Meur Ostrali
Moore_Reef_underwater_ReefScape.jpg|Skeusen dandhowr a grib
</gallery>

= Dorles =
Y hyllir klassa tirfurvow herwydh aga tyller war enep an nor. Yn tylleryow Alpek ha penneghlek (Arktik hag Antarktik), tirfurvow rewlivel hag amalrewlivel yw kemmyn. Gwarthevys yw dorlesow temprek gans tirfurvow avon. Gwelys yw tirfurvow eolek yn difeythtiryow an is-trovannow. Tewedha krev y'n trovannow a askor gweresow down ha tirfurvow men growan.

= Tirfurvow war blanettys erel =
A-dhia an 1960ow, lies tavell efanvos re vysytyas planettys erel. Yn farthys, possybyl o dhe weles tirfurvow pur hevelep dhe'n re war an nor. Diskudhys yw ensamplow a dirfurvow avon ha tewynnow war an planet Meurth, tirfurvow rewlivel war Blouton, lynnyn war an loor Titan, loskvenydhyow war Io ha Gwener. Unn argerdh pur gemmyn war blanettys erel nag yw mar gemmyn war an Nor drefen bos dhodho ayrgylgh yw kowdelli.

===Ensamplow a gowdell===
<gallery>
Barringer_Crater_aerial_photo_by_USGS.jpg|Kowdoll Barringer, Arizona
Valhalla_crater_on_Callisto.jpg|Lies kowdoll ow komprehendya Valhalla war Callisto
Vredefort_Dome_STS51I-33-56AA.jpg|Remenans kowdoll Vredefort, Afrika Dhyghow
Balanchine_crater_in_Caloris_Basin.jpg|Kowdoll Balanchine ow tiskwedhes bleyn yn kres an kowdoll, Mergher
</gallery>

===Ensamplow a dirfurvow erel y'n Kevreyth Howlek===
<gallery>
Namib dune, Gale Crater Mars.jpg|Tewynnow war an blanet Meurth
Tvashtarvideo.gif|Loskvenydh gweythresek war Io
Valles_Marineris_NASA_World_Wind_map_Mars.jpg|Nans fols, Valles Marineris war Veurth
Erosion_features_in_Ares_Vallis.JPG|Esknians gans dowr war Veurth
PIA17655_crop_Titan_north_polar_seas_and_lakes.jpg|Lynnyn war an loor Titan
Flowing_nitrogen_ice_on_Pluto.jpg|Rewlivow a rew nitrojen war Blouton
</gallery>
