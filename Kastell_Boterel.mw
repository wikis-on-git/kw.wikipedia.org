[[Image:BocastlePICT0052 2004.jpg|right|thumb|250px|Porth naturel Kastell Boterel.]]
'''Kastell Boterel''' ({{lang-en|Boscastle}}) yw tre vyghan desedhys orth an arvor kledh a [[Kernow|Gernow]]. Yma dhedhi an unn porth naturel a-hys an arvor rag ugens mildir, gwithys gans dew fos-porth a ven drehevys yn [[16ves kansblydhen|1584]] gans Syrr [[Richard Grenville]] (kapten an ''Revenge''). Yma kottha rannow an dre a-dro dhe’n porth neb a esporthas legh seuladhydh, hag i a ystynn nansow an avonyow Valensi ha Jordan war-vann.  Drehevyansow moy arnowydh (y’n brassa rann annedhow) a grambel an bankennow ha breow ledan a ven a-dro dhe’n porth ha’n nansow. Yma dhe Gastell Boterel onan a’n nessa ostel yownynketh dhe Gastell [[Dintagell]], yn arbennik ow kerdhes a-hys neb pymp mildir a’n Troe’lergh Arvorek Kernewek, yw rann an hirra Troe’lergh an Sothwest. Nyns eus saw magor hedhyw an kastell a ros y hanow dhe’n dre.

Yn 2004 an dre a wodhevas meur a dhamach drefen [[Lanwes Kastell Boterel 2004|lanwes]] wosa glawas ankoth. Ny verwis nagonan, mes golghys veu 75 a gerri, 5 karavan, 6 drehevyans ha niver a skathow dhe’n porth. Distruis veu 100 a dreven ha negesyow. Seyth tro askel a sawyas a-dro dhe 150 a bobel dhyworth aga thoyow ha kerri. Kost an damach veu £15 milvil.
[[Category:Trevow yn Kernow]]
