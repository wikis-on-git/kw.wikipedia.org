Sanses o '''Aled''' onan a 24 a vyrghes Myghtern Breghan. Genys o hi yn [[Aberhondhu]], [[Kembra]].

Hy Gool Sans yw [[1 mis-Est]].

Yma niver a variennow a'y hanow yn Kembrek. Eiliueth (o'r Cognatio) Elvetha (Latinek) ha Almedha (Sowsnek Koth) a wre ledya orth Eiluned, Elwedd ha Aled yn Kembrek kevoes, mes pub hanow anedha a gampoll orth an keth benyn. <ref name=":0">Jones, T. T. 1977, ''The Daughters of Brychan'' yn ''Brycheiniog'' (lyver-termyn) Cyf.XVII</ref><ref>[https://www.llgc.org.uk/fileadmin/fileadmin/docs_gwefan/casgliadau/Drych_Digidol/Deunydd_print/Welsh_Classical_Dictionary/05_D-E-F.pdf ''A Welsh Classical Dictionary''] gans P.C. Bartrum ''Early Welsh Genealogical Tracts'' keffrys gans P. C. Bartrum, Caerdydd, 1966; gwel gwiasva Llyfrgell Genedlaethol Cymru. kerghys 2a mis-Ebrel 2019.</ref>

[[Restren:Ffynnon_y_Maendu_neu_Ffynnon_Eluned,_Aberhonddu.jpg|thumb|Fenten Maendu po Fenten Aled, Aberhondhu]]

== Aled hag Aberhondhu  ==
[[Restren:Y ffynnon a'r pwll ymdrochu.jpg|thumb|Fenten Aled (keyn) ha'n poll omwolghi (a-rag).]]
[[Restren:Ffynnon Eluned, (tu mewn).jpg|thumb|A-ji dhe'n Fenten Aled, gans gweres an ranndir ow ri liw rudh, gosek dhe'n dowr]]
[[Restren:Santes Eluned; Eglwys Aberhonddu (Brecon, Wales) 03.jpg|thumb|left|Aled, Penneglos Aberhondhu.]]

Avel onan a vyrghes [[Breghan]], <ref name=":0" /> esa hi owth herya tir. Aled a gavas merkyans avel benyn bries possybyl. Yth esa penn looth nesogas ow mynnes hy demmedhi hag a veu res dhedhi diank ragdho gans an towlow ev gul dhedhi hi ev dhemmedhi.

Kevrennys yw Aled an moyha gans tre [[Aberhondhu]]. Yth esa an benneglos Normanek drehevys neb yw sakrys dhe hanow Sans Yowann an Aweylydh, war savla hen eglos Keltek<ref>Croeso i Eglwys Gadeiriol Aberhonddu (pamffledyn)</ref> war vre a-ugh an dre. War amal an dre yma fenten henwys 'Fenten an Priorji', hedhyw. Dell hevel bos an fenten ma a'r [[lan]] derowel henwys wosa Aled.
Aled a sevelas dew lan arall: onan yn [[Llanelew]], tri mildir o [[Karn Fadryn|Garth Madryn]]. Hedhyw yma'n eglos yn hanow Elliw, sanses o'r [[6ves_kansblydhen]], mes William a Karwrangon a wrug meneges, y'n [[15ves_kansblydhen]] bos Aled a wre bywa 14 mildir a [[Henfordh]]. Yma Llanelew a-dro dhe 14 mildir a [[Henfordh]].<ref name=":0" /> Hi a sevelas Llanelwedd (dassakrys o an eglos dhe Sans Mathew yn diwettha.) Aled o ledhys gans looth paganek ogas dhe Aberhondhu.<ref>Spencer, R, 1997, Saints of Wales and the West Country, Llanerch</ref> Hy fenn a rolyas ha skwattya orth karrek an Men Du. Y'n le na y tardhas fenten.
Arnowydhhes an fenten o y'n [[20ves_kanblydhen]] ha possybl yw hy gweles hedhyw yn amal Mes an Fenten. Leverys yw bos marthusyon re hwarva orth hy krerva yn skon wosa hy mertheryans.

== Aled ha Kernow ==

Yn Kernow, Aled a wrug selya [[Lannales]], ogas dhe [[Essa]] kynth o an le na dassakrys dhe S. Germanus diwettha, ow ledya orth an hanow 'St. Germans' yn Sowsnek.
Hi a selyas ynwedh [[Ales]], gwig ogas dhe [[Penn_an_Vownder|Penn an Vownder]], [[Truru]].

== Gool Aled ==
Yn 1188 [[Gerallt Gymro]] a dhiskrifas gool bledhenek yn chapel sakrys dhedhi a-dro dhe tri mildir a Aberhondhu; gweler y lyver ''Iterinerarium Cambriae'' ([[Hanes y Daith Trwy Gymru]]).<ref>{{Cite book|title=The Itinerary of Archbishop Baldwin through Wales â€“ Book I, Ch. 2: Journey through Hay and Brecheinia|last=Gerald of Wales|first=|publisher=(Oxford, Mississippi, 1997)|year=|isbn=|location=|pages=}}</ref> Leverys yw bos lawer re bos yaghhes dre fydh war ddydh hy goel hag an werin a besya solempnya 'Gool Aled' a-hys an [[Osow Kres]] kyn hwre an [[Eglos Katholek]] assaya aga threylya orth sansow Biblek. 
Solempnyans hy gool a wre hedhi dre awedhyans an Dasfurvyans ha'n chapel a dheu ha bos skiber, hag a wre pedri. 

Aswonnys kevrenn Aled gans tre Aberhondhu yn Oos Viktoria pan wre fenster liw ow tiskwedhes Aled yn Chapel Cain y'n Penneglos.

==Kampollansow==
{{Reflist}}

[[Klass:Sens]]
