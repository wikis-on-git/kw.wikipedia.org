[[Restren:A Stivell 072707 Nuremberg 02.JPG|thumb|Alan Stivell orth Nuremberg, Almayn, 2007]]

'''Alan Stivell''' (genys '''Alan Cochevelou''' 6 mis Genver 1944) yw ilowydh, caner, artydh recordya ha mester a'n [[telyn geltek|delyn geltek]], neb a wrug a-dhia an bledhynnyow 1970 dasserhy les ollvysel y'n delyn [[kelt|geltek]] hag ilow keltek.<ref>Bruce Elder, Alan Stivell Biography. All Music Guide http://new.music.yahoo.com/alan-stivell/biography/ (last accessed 15 July 2009)</ref>

== Bewnans a-vres ==

Genys veu Alan yn tre [[Riom]] yn [[Auvergne]]. Y das Georges Cochevelou a veu gonisek civil yn Menystrans Arhans [[Frynk]] a wrug cowlwul y hunros a dhaswruthyl telyn geltek po bretonek y'n dre vian a [[Gourin]], [[Breten Vian]].<ref name="ReferenceA">JT Koch (ed). ''Celtic Culture. A Historical Encyclopaedia'' ABC-CLIO 2006 pp 1627-1628</ref> Yn 1953, Alan a dhalathas seny an mayn orth naw bloodh yn-dann descans y dhas ha Denise Megevand, telynyores gescan. Mythologieth keltek, art hag istory a wrug Alan desky ynwedh, keffres hag an [[Bretonek|yeth bretonek]], dons hengovek Breten Vian ha seny an [[bombard|vombard]], mayn hengovek a Vreten Vian dhyworth an teylu obow. Ev a dhalathas seny orth kescanow orth unnek bloodh ha desky ilow gwerin Breten Vian, Pow Sows, Alban, Wordhon ha Kembra, keffres ha desky an tambour, an tollgorn wordhonek, hag an whythel sten.<ref name="new.music.yahoo.com">Bruce Elder, Alan Stivell Biography. All Music Guide http://new.music.yahoo.com/alan-stivell/biography/</ref> Ev a waynyas lies kesstrif ilow hengovek bretonek hag ev yn bagas pibow Bleimor.<ref name="rfimusique.com">RFI Music. Alan Stivell. Biography. RFI Music. http://www.rfimusique.com/siteen/biographie/biographie_6138.asp</ref> Alan a spenas y dermyn avel flogh yn [[Paris]], gans y dhelanwesow cosmopolitek dhyworth Frynk, Aljery, Moroco ha teleryow erel. Mes ev a gavas kerensa down rag ilow Breten Vian ha gonisogeth keltek yn kemmyn, ha menowgh y whrug ev dewheles dhe Vreten Vian yn y vledhynnyow degowek.<ref name="new.music.yahoo.com" />

Kensa recordyans Alan a dheudh yn 1960 ("Musique gaelique", Ilow godhalek), hens a veu sewyes gans an LP  ''[[Telenn Geltiek]]'' (Telyn Geltek) in 1964. Yth esa recordyes genev canoryon telyn rag an gilva yn 1959 gans ''Breiz ma bro'' ("Breten Vian ow pow") hag EP ''Mouez Breiz'' ("Lev Breten Vian") gans an ganores Andrea Ar Gouilh. Yma y hanow gwary, "Stivell", ow styrya "fenten" yn Bretonek. Yma an hanow-ma ow tuchya war an dasserhyans bretonek keffres hag y hanow teylu "Cochevelou" (chanj dhyworth ''kozh stivelloù'', "coth fentynyow").<ref name="new.music.yahoo.com" />

== Devynnow ==

<references />

{{DEFAULTSORT:Stivell, Alan}}
[[Class:Breten Vyghan]]
[[Class:Ylow]]

[[an:Alan Stivell]]
[[ast:Alan Stivell]]
[[br:Alan Stivell]]
[[ca:Alan Stivell]]
[[cs:Alan Stivell]]
[[cy:Alan Stivell]]
[[de:Alan Stivell]]
[[en:Alan Stivell]]
[[es:Alan Stivell]]
[[eo:Alan Stivell]]
[[eu:Alan Stivell]]
[[fr:Alan Stivell]]
[[gl:Alan Stivell]]
[[hy:Ալան Սթիվել]]
[[it:Alan Stivell]]
[[li:Alan Stivell]]
[[nl:Alan Stivell]]
[[nn:Alan Stivell]]
[[pl:Alan Stivell]]
[[ru:Стивелл, Алан]]
[[sv:Alan Stivell]]
