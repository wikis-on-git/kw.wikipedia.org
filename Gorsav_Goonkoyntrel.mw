[[Restren:Quintrell Downs Halt - geograph.org.uk - 128490.jpg|skeusennik|Gorsav Goonkoyntrel dhyworth an dreusva.]]
'''Gorsav Goonkoyntrel''' yw gorsav hyns-horn a serv [[Goonkoyntrel]] war an [[Linen Arvordiryow Atlantek]]. Trenow a bon dhe [[Tewyn Plustry|Dewynblustri]] ha gorsavow dhe [[Lanndreth-Porth|Borth]] dhyworth an gorsav ma. Oberys ha dyghtyes yw gans Great Western Railway. [[Tren Yntra-Cita|Trenow Yntra-Cita]] [[CrossCountry]] ha [[Great Western Railway]] a hedh orth an gorsav ma hag i ow viajya war-tu ha Porth rag bywhe an dreusva, mes ny yll trethysi yskynna po diyskynna y'n servisyow ma. 

== Istori ==
[[Restren:Special train on the Newquay branch - geograph.org.uk - 1887162.jpg|skeusennik|Tren arbennek war an Linen Arvordiryow Atlantek ogas dhe Woonkoyntrel.]]
Yth ygeris hyns-tramm mergh dhyworth [[Porth Tewynblustri]] dhe Hendra (ger [[Tredhinas]]) war an tyller gans [[Joseph Treffry]] yn 1849. Y junyas an Hyns-horn Monow Kernow gans an hyns-tramm ma yn 1874 dhe Dhibarthva Tredhinas. Trenow trethysi a dhallathas yn 1876, mes ny ygeris gorsav Goonkoyntrel bys 1911 avel ''Quintrell Downs Platform'' (Kay Goonkoyntrel). Y feu an gorsav ma staffyes bys y'n 1990ow pan veu an dreusva yetyes eyl-worrys gans treusva ygor. Nowedhys veu an dreusva dhe dreusva hanter-lettys yn 2003 ha 2004.

== Servisyow ==
Gorsav-govyn yw hag yma res dhe drethysi war an tren leverel dhe'n gwithyas-tren y fynnons diyskynna, yma res dhe'n re a vynn yskynna y'n tren sinya dhe'n lewyer dhyworth an kay.

== Gweller ynwedh ==
* [[Linen Arvordiryow Atlantek]]
* [[Keskowethyans Kledhrennow Dewnens ha Kernow]]
* [[Gorsav Porth]]
* [[Gorsav Lanndreth]]
* [[Gorsav Logsulyan]]
* [[Gorsav Karnrosveur]]
* [[Gorsav Tregarrek]]
* [[Gorsav Fordh Sen Kolom]]
* [[Gorsav Tewynblustri]]

[[Klass:Gorsavow|Goonkoyntrel]]
