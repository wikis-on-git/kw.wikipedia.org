'''''Bewnans Ke''''' (po ''Bywnans Ke'' yn lytherennans [[Kernewek Kemmyn|Kemmyn]]) yw an diwettha diskudhans a [[lyenn Kernewek|lyenn]] [[Kernewek]] hengovek (henn yw, kyns an [[Dasserghyans]]). Yn [[2002]], [[Graham Thomas]] a gavas an dornskrif yn [[Lyverva Genedhlek Gembra]]. Nyns yw kowal an dornskrif ma: kyllys yw pymp folenn yn dalleth an gwari, diw y'n pervedh ha pymp y'n diwedh. War-lergh [[Oliver Padel]], y skrifas kynsa vershyon ''Bywnans Ke'' a-dro dhe [[15ves kansblydhen|1500]]; agan dornskrif ni a via skrifys a-dro dhe [[16ves kansblydhen|1575]].[http://www.asnc.cam.ac.uk/resource/BewnansKeText-20March03.pdf]

{{magor}}

Y'n kynsa rann a ''Vywnans Ke'', yma [[Sen Ke]] (po ''Keladocus'') ow tefendya y fydh [[Kristoneth|kristyon]] erbynn an Myghtern [[Tewdar]] (Teutharus). Sen Ke a dhiank a brison an myghtern hag a wra marthusyon erell.

Hwarvedhyansow an nessa rann yw haval dhe'n re yn ''[[Historia Regum Britanniae]]'' gans [[Geoffroi a Venow]]. An [[Myghtern Arthur]] a gemmer omaj gans myghternedh lies bro. Mes an Emperour a [[Rom]] a vynn diwedha anserghogeth [[Breten Veur|Vreten Veur]]. Y'n vresel ow sywya, Moddras a dhemmedh an vyghternes Gwynnever. Dhe Arthur war nuk yn kormeuledhek, bysi yw omladh y noy fals ev.

''Bywnans Ke'' ha ''[[Bywnans Meryasek]]'' yw an dhew vywnans-sens unnik ow turya y'n yeth kernewek.

== Sywyans yethoniethek ==
Yma niver a eryow Kernewek diskudhys y'n dhornskrif nag esa aswonnys kyns, r.e. 'kedhlow', 'feus', 'ystoeth', keffrys ha lies hanow tyller, r.e. '[[Norgagh]]' ha '[[Kint]]'. Dhe vreus [[Ken George]], gnas an yeth usys y'n kynsa rann a'n gwari ma yw mars ughel po ughella es yeth ''Bywnans Meryasek''. [http://www.cornish-language.org/Cornish/agmh.asp] [http://cornish-language.org/english/ViewNews.asp?view=73]

== Kevrennow yn-Mes ==
* [http://www.asnc.cam.ac.uk/resource/ Kedhlow ha treusskrif an tekst war linenn]
* [http://corpus.kernewek.cymru247.net/bk.txt Tekst]

{{Porth Kernow}}

[[Class:Kernowek]]
[[Class:Ystory Kernow]]
[[Class:Bardhonyeth]]
