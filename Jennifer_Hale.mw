{{Den | fetchwikidata=ALL | onlysourced=no | suppressfields= }}

'''Jennifer Hale''' yw levwarier [[Kanada|Kanadian]]-[[Amerika|Amerikanek]] aswonnys rag hy rannow avel Hembrenkyas Shepard yn Mass Effect, Samus Aran yn Metroid Prime, Avatar Kyoshi y'n kevresyow pellwolok Avatar ha lies gwari gwydhyow ha bywheansow erel.

Genys veu yn Labrador, Kanada. Hi a adhvesi yn Amerika Soth, y'n brassa rann yn [[Montgomery, Alabama|Montgomery]] ha [[Birmingham, Alabama|Birmingham]], [[Alabama]]. Hy thas yw esel kenedhel deythyek NunatuKavut yn Kanada.

Pan en hi degowek, hi a oberi yn stacyon radyo leel avel levwarier gorlev. Hy hynsa rann wir o yn fylm gwrys-rag-pellwolok ''A Father's Homecoming'' yn 1988. Hy hynsa rann veur yn bywheans o avel Ivy yn ''Where on Earth is Carmen Sandiego''? ha hi a wrug levwari y'n gwari gwydhyow kelmys ynwedh. 

Wosa henna, hy hynsa rann wari gwydhyow meur o gans BioWare yn Baldur's Gate avel Dynaheir ha levow erel. Hi a warias rann Mazzy Fentan y'n sewyans. Hi a wrug lies rann wosa henna gans BioWare: Bastila Shan yn ''Star Wars: Knights of the Old Republic'', Fall-From-Grace ha Deionarra yn ''Planescape: Torment'' ha Krem yn ''Dragon Age: Inquisition.'' 

Ynwedh hi o Naomi Hunter ha Emma Emmerich y'n kevres ''Metal Gear'' ha Kapten/Ms. Marvel (Carol Danvers) yn ''Avengers: Earth's Mightiest Heroes''.

Yn 2013, hi a veu aswonnys gans Guinness World Records avel levwariores gwari gwydhyow an moyha askorrus y'n bys.<ref>"Feature: Girl Power-Up". ''Guinness World Records 2013: Gamer's Edition''. Guinness World Records Ltd. 2012. p. 154. ISBN <bdi>9781904994954</bdi>.</ref>

== Kevrennow a-ves ==

* [https://jenniferhale.com/ Gwiasva sodhogel Jennifer Hale]
* [http://www.behindthevoiceactors.com/Jennifer-Hale/ Jennifer Hale] dre Behind The Voice Actors
* [[imdbname:0354937|Jennifer Hale dre IMDb]]

{{unn k}}

[[Klass:Amerikanesow]]
[[Klass:Gwarioresow]]
[[Klass:Gwarioryon amerikanek]]
[[Klass:Gwarioryon ganadek]]
[[Klass:Kanadianesow]]
