'''Duw''' (poken '''Dew''' yn [[KU]], '''Dyw''' yn [[KK]] a-varr; '''Du''' yn fenowgh yn dornskrifow hengovek) yw an hanow a nerth dres natur yn lies [[kryjyans]]. Ha skrifys gans [[lytherenn]] veur, 'Duw' a styry Unn nerth dres oll, herwydh usadow; gans lytherenn vyghan, 'duw' ha '''<nowiki>'duwes'</nowiki>''' a styr onan a nebes nerthow dres natur. Gnas Duw, po an dhywow, yw an govynn chyf a dhivinita<!-- theology, h.y. dyvynyta yn gerlyver Mordon -->, ha kryjyansow divers a dhysk tybyansow dihaval yn hy hever. Yma niver a welyow possybyl a-is:

[[Image:Maler der Grabkammer der Nefertari 001.jpg|right|thumb|150px|Delow a Re-Horaghti, duw an [[Howl]] yn Ejyp.]]
* ''Lies duw.'' Divers yw furvow, henwyn, ha gnasow an duwow, ha kenedhlow a wordh duwow dhihaval. Byttegyns, y hyllir aswonn duw pobel arall avel furv duw y bobel y honan. Rag ensampel, y'n ''interpretatio Romana'' an [[Rom]]anyon a gryjya aswonn Visucios (duw [[Keltek]]) avel [[Mergher (dyw)|Vergher]], Osiris (duw diworth [[Ejyp]]) avel V-[[Bacchus]], ha Teshub (duw Anatolek) avel [[Yow (dyw)|Yow]]. Yma [[Shinto]], Neo-Paganyeth, Vodoun ha kryjyansow koth pals ow tyska ytho liesduwyeth<!-- polytheism, amldduwiaeth -->.
* ''Unn Duw, a-les diworth an unyvers.'' Duw a greatyas an [[Norvys]], mes nyns ober va ynno hwath. Nyns usi Duw yn furv denel vydh. Ytho y tysk Deistyeth<!-- deïstiaeth, deism -->.
[[Image:God2-Sistine Chapel.png|right|thumb|250px|Lymnans a Dhyw ow kreatya [[Adam]] gans Michelangelo Buonarroti yn Chapel Sistin.]]
* ''Unn Duw, a-les diworth an unyvers mes ow tewana an unyvers.'' Duw yw an kreatour ollgalloesek, heb finwedh, hag yma hwath ow kul oberow y'n [[bys ma]]. War-lergh an [[Eglos Katholik Romanek]], Duw a via sempel dres finwedh ha bos nevra a-bys. Yma moyha theistyon ow krysi bos Duw ow kodhvos oll ha leun a dha-ober ha truedh. Yndella y tysk an kryjyansow Abrahamek ([[Kristoneth]], [[Islam]], ha [[Yedhoweth]]) dre vras. Yma'n skolyow [[Hindou]] ''dvayta'' ha ''vishtadvayta'' ow pregowtha tybyansow haval (h.y. Vishnou po Shiva yw an Duw unnik).
* ''Unn Duw ow tewana an unyvers.'' Yma'n skol [[Hindou]] ''advayta'' (an brassa skol) ow pregowtha yndella. Yma Duw dres an bys, hag enev pub huni yw rann a enev Unnik (''atman/Brahman'').<!-- monism -->
* ''Unn Duw &ndash; hag yw an unyvers.'' Yma vershyons mystek war an kryjyansow Abrahamek (Kabbalah, Soufieth, an Eglos Katholik Livrel) ow pregowtha yndella, warbarth gans Daoisteth ha nebes furvow war [[Bouddhisteth|Vouddhisteth]], [[Hindoueth]], h.e.<!-- pantheism, pantheistiaeth -->

Yma moyha kredoryon ow kryji ynwedh yn nerthow spyrysek erell, le ages Duw po duwow &ndash; [[el]]edh, [[sans|sens]], ''djinn'', [[dyowl]]ow, ''devas'', les-dhywow, spyrysyon hengeughyon, h.e.

==Henwyn==
[[Etymologyl]] an ger [[Kernewek]] ''Duw'' yw an wreydhenn [[Eyndo-Europek]] ''*dyēus''. Y hyllir kavoes an kethsam wreydhenn y'n geryow [[Latin]] (''deus'' ha ''Iouis''), [[Grew]] (Ζεύς/''Zeus'' ha Δίας/''Dias''), [[Iwerdhonek]] (''dia''), [[Germanek]] (Hen [[Norgaghek]] ''Týr''). 

Yma yethow ha kryjyansow dihaval owth usya geryow divers rag Duw. Yn [[Islam]], hanow Duw yw ''Allah''/&#1575;&#1604;&#1604;&#1607;, ger [[Arabek]] ow styrya 'An Duw (unnik)'. Hanow hengovek [[Kristyon]] yw [[Yehovah]], ha dallathas gans an wreydhenn [[Ebrow]] ''YHWH''/יהוה, redys ''adonai'' (ow Arloedh). Yn [[Hindoueth]], ''Brahma'' po ''Brahman''/ब्रह्म yw hanow a enev an unyvers.

{{KK}}
[[Category:Relijyon]]
[[Category:Kristoneth]]

[[af:God]]
[[an:Dios]]
[[ar:الله]]
[[arc:ܐܠܗܐ]]
[[ast:Dios]]
[[ay:Tatitu]]
[[az:Tanrı]]
[[bar:Gott]]
[[bat-smg:Dievs]]
[[be-x-old:Бог]]
[[bg:Бог]]
[[bn:ঈশ্বর]]
[[br:Doue]]
[[bs:Bog]]
[[ca:Déu]]
[[cs:Bůh]]
[[cu:Бо́гъ]]
[[cv:Турă]]
[[cy:Duw]]
[[da:Gud (egennavn)]]
[[de:Gott]]
[[ee:Mawu]]
[[el:Θεός]]
[[en:God]]
[[eo:Dio]]
[[es:Dios]]
[[et:Jumal]]
[[eu:Jainko]]
[[fa:خدا]]
[[fi:Jumala]]
[[fr:Dieu]]
[[fur:Diu]]
[[fy:God]]
[[ga:Dia]]
[[gd:Dia]]
[[gl:Deus]]
[[gn:Ñandejára]]
[[got:𐌲𐌿𐌸]]
[[hak:Song-ti]]
[[he:אלוהים]]
[[hi:ईश्वर]]
[[hr:Bog]]
[[hu:Isten]]
[[ia:Deo]]
[[id:Tuhan]]
[[is:Guð]]
[[it:Dio]]
[[ja:神]]
[[jv:Hyang]]
[[ka:ღმერთი]]
[[ko:하느님]]
[[ku:Xwedê]]
[[la:Deus]]
[[ln:Nzámbe]]
[[lt:Dievas]]
[[lv:Dievs]]
[[mk:Бог]]
[[ml:ദൈവം]]
[[ms:Tuhan]]
[[myv:Паз]]
[[na:Gott]]
[[nds:Gott]]
[[nds-nl:God]]
[[new:ईश्वर]]
[[nl:God (monotheïsme)]]
[[nn:Gud]]
[[no:Gud]]
[[nrm:Dùu]]
[[pl:Bóg]]
[[ps:الله]]
[[pt:Deus]]
[[qu:Dyus]]
[[ro:Dumnezeu]]
[[ru:Бог]]
[[sah:Таҥара]]
[[scn:Diu]]
[[simple:God]]
[[sk:Boh]]
[[sl:Bog]]
[[sq:Perëndia]]
[[sr:Бог]]
[[sv:Gud]]
[[sw:Mungu]]
[[szl:Bůg]]
[[ta:கடவுள்]]
[[te:దేవుడు]]
[[tl:Diyos]]
[[tpi:Got]]
[[tr:Tanrı]]
[[uk:Бог]]
[[uz:Xudo]]
[[vec:Dio]]
[[vi:Thiên Chúa]]
[[vls:God]]
[[wo:Yàlla]]
[[wuu:上帝]]
[[yi:גאט]]
[[yo:Ọlọ́run]]
[[zh:上帝]]
[[zh-min-nan:Siōng-tè]]
[[zh-yue:上帝]]
[[zu:UNkulunkulu]]
