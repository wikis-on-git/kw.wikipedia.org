[[Restren:Mine chimney and spoil tips, Gonamena. 1979 - geograph.org.uk - 65959.jpg|skeusennik|Atalvaow y'n [[Dowr Seythyn|Nans Seythyn]] dhe Wonnamena yn 1979.]]
Ranndir balweyth y'n ranndir koth a [[Karadon|Garadon]] war amal soth-est [[Goen Brenn|Goon Brenn]] yw an '''Ranndir Balweyth Bre Garn'''. Aswonnys veu an ranndir rag y valyow [[kober]] ha mengleudhyow [[growan]], mes balyes veu [[sten]] ha [[tungston]] yn mynsow byghanna keffrys. An arenebedh a oberas yntra 1840 ha 1890 ha hi yw ensampel da a dirwedh balweyth kober kernewek 'bumm dhe vust'. An Ranndir Balweyth Bre Garn yw rann an [[Tirwedh Balweyth Kernow ha Dewnens West|Dirwedh Balweyth Kernow ha Dewnens West]].

== Istori ==
Yn 1836 bagas a brospektoryon a drovyas skorren est-west meur a gober y'n [[Nans Seythyn]] war emlow soth [[Bre Garn]].<ref>Cornish Mining World Heritage, ''The Caradon Mining District'', http://www.cornishmining.net/sites/caradon.htm</ref> Y'n le ages peder vledhen yth esa balyow ow pos fondys yn pub kornel an ranndir rag dhe drovya ystynnansow a'n Skorren Bre Garn Soth dhe'n est po dhe'n west po skorrennow nowyth dh'y eylworra.

Lower a valyow ha hwelyow koth dhe'n north veu eylygerys avel an Balyow Feniks Unys po Stowes ha meur a voon kober veu trovyes yn nebes anedha. Mes nyns esa pub assay sewena. An skorrennow dhe Vre Garn Est ha West o an sewenna.
[[Restren:South Caradon Mine workings 1979.jpg|skeusennik|Hwelyow koth hag atalvaow ''Bal Bre Garn Soth'' yn 1979 dhe Wonnamena.]]

=== Karyans ===
Res o dhe'n balyow bos junyes gans an nessa trev, [[Lyskerrys]], awos y vos kales dhe dhria an daffar, keunys ha proviansow dhe'n arenebedh war an woon ughel. Wosa deg bledhen an [[Hyns-horn Lyskerrys ha Karadon|Hyns-horn Lyskerrys ha Karn]] veu drehevys a-dhyworth [[Dowr an Woon]] ogas dhe Lyskerrys dhe [[Gonnamena|Wonnamena]], ple'th esa porthva gans an [[Dowrgleudh Kesunyans Lyskerrys ha Logh]] ha'n [[Hyns-horn Lyskerrys ha Logh]] wosa henna. Bys 1850 an hyns-horn a junsa gans ogasti pub bal y'n arenebedh.

=== Trevesigethow ===
[[Restren:Railway tunnel under mine waste near Holman's Shaft - geograph.org.uk - 549465.jpg|skeusennik|Shafta Holman an Bal Bre Garn Soth. Henwys yw an jynnji ma "an Den y'n Bal" gans an pobel leel awos form an remenans.]]
Awos an milyow a dus bal esa ow tos dhe'n arenebedh rag dhe oberi y'n hwelyow, res o dhe drevesigethow bos grondyes yn snell yn unikter an arenebedh balweyth. Wor'talleth yth esens i travyth moy ages trevow shanty a gonsystyas a rewyow a derassys, chapelyow ha skloyow war an woon yger. An wigow a [[Menyon]], [[Darit]], [[Pennsilva]], [[Krows Trewartha]], [[Halgemmyn]] ha [[Crow's Nest]] veu grondyes dhe'n pols ma, hag an trevesigethow a [[Sen Kler]], [[Koosyar]] ha [[Lyskerrys]] ow tevi yn snell ynwedh.

=== Diwedh oberyansow ===
[[Restren:Phoenix mine.jpg|skeusennik|''Bal Feniks Unys'' yn 1907. ]]
Kovadhow a dhiskwedh bos 650,000 tonnas a gober balyes yn le ages tri degvledhen. Awos an keswlasheans a valweyth kober dhe'n pols ma, an bumm a dheuth dh'y dhiwedh yn uskis. An balyow byghan a wrug degea yn skon, mes res o dhe'n re brassa avel Bre Garn Soth degea yn 1880 ynwedh. Feniks Unys a besyas owth oberi y skorrennow sten rag spys, mes ev a wrug degea wor'tiwedh ow kemeres ganso an hyns-horn ha mengleudhyow growan a fydhsa warnodho.

=== Wosa degeans ===
Yth esa assay dhe eylygeri an skorrennow Feniks ha'n skorrennow Nans Arghans war Woon Koradek y'n 20ves kansvledhen a-varr, mes i a dheuth dhe dravyth.

An drehevyansow balweyth veu gesys war an woon hag emlow Bre Garn, ow breyna ha diskara dres termyn. Y hyllir gweles lower a remenans an jynnjiow koth, despit an termyn hir a-ban aga forsakyans.

An jynnji Houseman veu treylyes dhe withti an arenebedh hag ev a yll bos godrigys heb kost.

A-gynsow [[Konsel Kernow]] re gevarghewas lower a vona y'n remenans ma dhe stoppya aga diskar finek. 

== Rol a valyow y'n Ranndir Balweyth Bre Garn ==
[[Restren:Houseman's Engine House South Phoenix Mine - geograph.org.uk - 955966.jpg|skeusennik|Gwithti yn jynnji Houseman.]]
Yth esa lower a valyow y'n arenebedh Bre Garn, ytho nyns yw an rol ma dien.
* Bre Garn Est ha Shafta Kittow
* [[Bre Garn Glasgow]]
* [[Bal Bre Garn Soth|Bre Garn Soth]]
** Shafta Holman
** Shafta Jope
* Bre Garn West
* Feniks Nowyth
* Feniks Soth
* Feniks West
* [[Bal Feniks Unys|Feniks Unys]]
** Shafta Pennsevik Kembra
* Gonnamena
* Hwel Jenkin
* Nans Margh
* Stowe

== Rol a vengleudhyow y'n Ranndir Balweyth Bre Garn ==
* [[Restren:Cheeswring Quarry.jpg|skeusennik|Mengleudh an Geuswask yn y dhydh.]][[Mengleudh an Geuswask]]
* [[Mengleudh an Gold Diggings]] (Mengleudh Swit)
* [[Bre Garn|Mengleudh Gonnamena]] (Bre Garn)
* [[Mengleudh Karn Margh]]
* [[Mengleudh Torr Bearah]]

== Gweller ynwedh ==
* [[Diwysyans Balweyth yn Kernow]]
* [[Hyns-horn Lyskerrys ha Karadon|Hyns-horn Lyskerrys ha Karn]]
* [[Dowrgleudh Kesunyans Lyskerrys ha Logh]]
* [[Kober]]
* [[Growan]]
* [[Sten]]

* [[Balweyth Sten]]
* [[Balweyth Kober]]
* [[Balweyth yn Kernow]]
* [[Bal Sten Gever]]
* [[Bal Crofty Soth]]
* [[Bal Levant]]
* [[Bal Dorkoth]]

== Kevrennow a-ves ==
* [http://whc.unesco.org/en/list/1215 Tirwedh Balweyth Kernow ha Dewnens West] (yn Sowsnek)
* [http://www.cornish-mining.org.uk/areas-places-activities/caradon-mining-district A-dro dhe'n Ranndir Balweyth Bre Garn] (yn Sowsnek)
* [https://www.cornish-mining.org.uk/kw Ertachva an Bys Balweyth Kernow] (yn Kernowek)
* [http://www.cornish-mining.org.uk/areas-places-activities/caradon-mining-district Ertachva an Bys Balweyth Kernow: Ranndir Balweyth Bre Garn] (yn Sowsnek)
* [http://www.lantoom.co.uk/our-quarries Lantoom Quarries] (yn Sowsnek)
* [http://www.cornwallinfocus.co.uk/mining/southcaradon.php Bal Bre Garn Soth] (yn Sowsnek)
* [http://www.cornishmining.net/sites/caradon.htm Cornish Mining: Caradon Area] (yn Sowsnek)
* [http://www.cornishmining.net/sites/caradonlocationmap.htm Mappa a'n arenebedh balweyth Bre Garn] (yn Sowsnek)

[[Klass:Balweyth]]
