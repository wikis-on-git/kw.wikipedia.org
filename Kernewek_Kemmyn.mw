'''Kernewek Kemmyn''' yw rannyeth [[Dasserghyans Kernewek|dhasserghys]] [[Yeth Kernewek|Kernewek]]. [[Ken George]] a'n ordenas yn [[1986]] avel dasfurvyans moy fonologiek ages [[Kernewek Unys|Gernewek Unys]].

Poyntys a nowydhses Kernewek Kemmyn:
* dyffrans ynter '''''o''''' hag '''''oe''''' (r.e. '''''los''''' ha '''''loes''''', an dew lytherennys ''los'' yn KU)
* dyffrans ynter '''''y''''' hag '''''i''''' (r.e. '''''pith''''' ha '''''pyth''''', an dew lytherennys ''pyth'' yn KU)
* dyffrans ynter '''''u''''' hag '''''eu''''' (r.e. '''''mur''''' ha '''''meur''''', an dew lytherennys ''mur'' yn KU)
* lytherennow dewblek rag kessonennow hir (r.e. '''''nn''''': '''''ken''''' ha '''''kenn''''', an dew lytherennys ''ken'' yn KU)
* lytherennans fonologiek a '''''k(w)''''' yn le ''c/k/qu'' (r.e. '''''kar, kerens''''' yn le ''car, kerens''); '''''s''''' yn le ''c'' blin (r.e. '''''sita''''' yn le ''cyta''); '''''hw''''' yn le ''wh'' (r.e. '''''gweres/y hweres/ow kweres''''' yn le ''gweres/y wheres/ow queres'')
* lytherennans fonologiek a nebes kessonennow finek ('''''koedh''''', '''''folenn''''', '''''hweg''''' yn le ''coth'', ''folen'', ''whek''. Mes y hwithas ''p'' ha ''k'' wosa syllabenn heb poeslev, nag yw fonologiek: '''''gorthyp/gorthybow''''', '''''Kernewek/Kerneweger''''')
* (wostalleth, '''''dj/tj''''' yn le ''s/j/ch''; mes restorys o an lytherennansow '''''s/j/ch''''' wosa diw po teyr blydhen)

Avonsya Kernewek Kemmyn a wra [[Kesva an Taves Kernewek]] ha [[Kowethas an Yeth Kernewek]], ynter erell.

Nyns eus dyffransow meur yntra gramasegow Kernewek Kemmyn ha Kernewek Unys; dhe wir, y hyllir medhes aga bos dew lytherennans rag rannyeth unnik. Mes a-dhia [[1986]], yma fols nowydh yn materow gerva. Dre vras, yma Kernewek Kemmyn ow kwruthyl moy a eryow nowydh a-dhia [[Kembrek|Gembrek]], [[Bretonek]], ha garrow kernewek (r.e. '''''steronieth''''' yn le ''astronomy''); hag yma Kernewek Unys ow kwitha moy a eryow [[Sowsnek]]. (Kehevel studh [[Hindi]] hag [[Ourdou]], po [[Serbek]] ha [[Kroatek]].)

Kehevelepter tekstennow Kernewek Unys ha Kernewek Kemmyn:
:KU: ''Dorydhyeth yu studhyans tylleryow ha spas y'n Norvys. Yma'n classyans ma ow-synsy ynno tythy corf an nor, randyryow gwlasek an wharheans, avel broyow ha cytys, ha scyens nes. Studhyans hevelep a-ves dhe'n Norvys yu astronomy.''
:KK: ''Doronieth yw studhyans tylleryow ha spas y'n Norvys. Yma'n klasyans ma ow synsi ynno teythi korf an nor, ranndiryow gwlasek an hwarheans, avel broyow ha sitys, ha skians nes. Studhyans hevelep a-ves dhe'n Norvys yw steronieth.''

[[Wella Brown]] a skrifas lyver gramasek savonel a Gernewek Kemmyn yn [[1984]] (yth esa dyllansow diwedhes yn [[1993]] ha [[2001]]). [[Ray Edwards]] re ros lies kevro dhe lytherennans hag usadow Kernewek Kemmyn.

{{Porth Kernow}}

[[Category:Kernowek]]
