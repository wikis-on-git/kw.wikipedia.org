'''Tabbouleh''' ([[Arabek]]: تبولة‎, romanekhes: tabbūla; ynwedh '''tabouleh''', '''tabbouli''', '''tabouli''' po '''taboulah''') yw salad Levantin gwrys a dhevnydhyow nedhys yn fin: persil, avalow kerensa, menta, onyon, greunvos henwys ''bulgur'' (soubys, a-der kegys), ha saworys gans oyl olew, sugen lymmaval, sel ha puber hweg. Yma gwersyonys a geworr letus po usya talghyos (semolina) a-der bulgur.

Tabbouleh yw servys yn hengovek avel rann ''meze'' y'n bys arabek. Y teuth ha bos aswonys yn gonisogethow an West kepar ha [[Pow Frynk]] ynwedh.

== Gerdardhyans ==
An ger Arabek Levantin ''tabbūle'' a dheu a'n ger Arabek ''tābil'' a ger gwreydhen Aramaek ''t-b-l'', a styr "saworyans" po "dippa".

== Istori ==
Erbys dybradow henwys ''qaḍb'' o rann a res an rewlvoos arab yn [[Osow Kres]]. Sandys kepar ha tabbouleh a dhiskwedh kerensa an bobel yn keginieth an [[Est Kres]] hedhyw. Tabbouleh a dheu a-dhyworth an menydhyow a [[Lebnon]] ha [[Syri]] hag yw onan an saladys an moyha meurgerys yn Est Kres. Yn Lebnon, Dydh Kenedhlek Tabbouleh Lebnon yw dydh bledhynnyek a-barth tabbouleh synsys an kynsa dy'Sadorn a vis Gortheren.

== Varyansow ranndiryek ==
Yn Est Kres, yn arbennik  yn [[Syri]], [[Lebnon]], [[Palestin]], [[Jordan]], [[Ejyp]] hag [[Irak]], servys yw avel rann ''meze''. Tus a Syri ha Lebnon a dhevnydh moy persil ages gwaneth bulgur y'ga sand. Varyans turkek an sand henwys ''kısır'' ha sand kehaval armenek henwys ''eetch'' a dhevnydh lies gweyth moy bulgur ages persil. hen varyans aral yw henwys [http://www.mangaloreanrecipes.com/recipes/index.php?option=com_content&task=view&id=1346&Itemid=130 ''terchots'']. Yn [[Kobros|Koberenys]], le may feu dres an sand gans tus a Lebnon, henwys yw an sand ''tambouli''. Y'n [[Repoblek Dhominikanek]], gwersyon leel an sand dres gans ynvroysi yw henwys ''Tipile''.
