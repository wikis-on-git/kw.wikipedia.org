[[Restren:2007 at Liskeard station - main buildings.jpg|skeusennik|Penn-byldyans dhe Worsav Lyskerrys.]]
Gorsav hyns-horn yn [[Kernow]] Est yw '''Gorsav Lyskerrys''' ([[Sowsnek]]: ''Liskeard railway station'') a serv an dre a [[Lyskerrys]]. Yma'n gorsav 17.75 mildir (29 km) dhe-west a [[Aberplymm]] war [[Penn-hyns-horn Kernow|Benn-Hyns-Horn Kernow]], yth yw dibarthva an [[Linen Nans Logh]].

== Istori ==
Ygerys veu an gorsav gans [[Hyns-horn Kernow]] yn mis Me 1859. Addyes veu lergh-gwitha gwara kyn diwedh an vledhen awos myns an traffik.

Yn 1901 an [[An Hyns-horn Lyskerrys ha Logh|Hyns-horn Lyskerrys ha Logh]] veu ystynnys yn-bann an nans rag junya gans an penn-linen. An ystynnans veu ygerys war 15ves mis Me 1901. An skorr  a dhrehedhas Lyskerrys dhe elin pedrek dhe'n penn-linen, ytho yth esa res drehevel kay ha byldyans arbennek rag trenow an linen Logh. Junyans gans an penn-hyns-horn veu gwrys gans an garth gwara a asas trenow gwara ha kochys gwag dhe vos kesschanjyes ynter an penn-linen ha'n skorr. Drehevys veu kist sinellow yn arbennek rag an skorr rag dyghtya trenow ow mos war tu ha Komm. Deges veu homm yn mis Meurth 1964, a-dhia nena an dhibarthva re beu dyghtyes gans dorfram.

== Deskrifans ==
[[Restren:2012 at Liskeard station - up starter (FGW 43133).jpg|skeusennik|[[Tren Tooth Bras]] ow tredhes Kay Dew dhe Lyskerrys.]]
Desedhys yw an gorsav nebes 0.5 mildir (0.8 km) soth-west a gres Lyskerrys. Oberys yw gans [[Great Western Railway]].

Kayys onan ha dew yw desedhys yn treghans down a flank lerghow doblek an penn-hyns-horn. Treusys yw gans pons fordh ha pons kerdhoryon y'n gorsav. Orth pub penn, yth a an linen yn-nans ha treusi ponsfordhow, [[Ponsfordh Lyskerrys]] dhe'n est ha [[Ponsfordh Dowr an Woon]] dhe'n west.

Y tiberth trenow rag Pennsans dhyworth Kay Onan usi drehedhys dre dreusi'n pons kerdhoryon. Trenow dhe Aberplymm a dhyworth Kay Dew usi nes dhe'n sodhva toknys. Trenow rag Logh a dhyworth Kay Tri usi dhe elin pedrek gans an kayys erel hag yma byldyansow dyffrans dhodho. Yma fordh drehedhes ow separatya Kayys Onan ha Dew ha Kay Tri.

Yma dre-dreusow dhe bub penn an kayys war an penn-linen a allesog trenow dhe worthtreylya dhe Lyskerrys ha dhe junya gans an linen dhe Logh. 

== Servisyow ==
Servyes yw Lyskerrys gans trenow Great Western Railway ha CrossCountry war Penn-hyns-horn Kernow yntra Pennsans hag Aberplymm. Yma trenow dydhyek dhe Bennsans, Aberplymm ha [[Loundres]]. Yma keffrys trenow dhe [[Bristol|Vristol]], [[Manchester]] hag [[Alban]], ha [[Koskador Revyor an Nos]] a bon ynter Loundres ha Pennsans, ha Pennsans ha Loundres.

Yma unn jynn-tokyn dhe'n gorsav ryb tenewen an penn-byldyans.

== Gweller keffrys ==

=== Gorsavow erel an Linen Nans Logh ===
* [[Gorta Dibarthva Komm]]
* [[Gorsav Dowr an Woon|Dowr an Woon]]Â (deges)
* [[Gorta Fenten Geyn]]
* [[Gorsav Tir an Bughes|Tir an Bughes]]
* [[Gorsav Tewesva|Tewesva]]
* [[Gorsav Logh|Logh]]

=== Erel ===
* [[Rol a hensi-horn yn Kernow]]
* [[Rol a hensi-horn yn Breten]]
* [[Linen Nans Logh]]

* [[Keskowethyans Kledhrennow Dewnens ha Kernow]]
* [[Tren]]

[[Klass:Kernow]]
[[Klass:Gorsavow|Lyskerrys]]
