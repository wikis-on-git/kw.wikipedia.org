[[Restren:Geevor Tin Mine Pendeen Cornwall 2.jpg|skeusennik|[[Bal Sten Gever]] yn [[Boskaswel Wartha]], [[Kernow]].]]
'''Balweyth''' yw an kleudhya a vonow po devnydhyow dororiethel talvosek a'n tir, dell yw usys a gorf monow, begh, skorren, gwythien, krib po deposit tewesek. An deposits ma a wra tra vonhes usi a-les dhe'n tus bal.

Monos a gleudhir dre valweyth a gomprehend metols, glow, kyllas oyl, gemmow, kalgh, krey, holan, potash, grow, ha pri. Yma res a valweyth orth kavos neb devnydh na yll bos tevys dre brocessys ammethel, po bos gwrys yn kreftus yn hwilva po gweythva. Balweyth yn brassa styr a gomprehend an kleudhya a pub asnodh annowedhadow kepar ha menoyl, gas naturel, po hogen dowr.

Processys balweyth arnowyth a vysk arhwithra korfow moon, dielvenna'n budh potencyal a val profyes, kleudhya'n devnydhyow hwansys, ha dasgavos finek an tir wosa degea'n bal.

Dell yw usys y hwra oberansow balweyth sewyansow kerghynedhel negedhel, dres an balya y honan ha wosa'n bal dhe dhegea. Ytho, brassa rann a genedhlow an bys re bassya rewlys dhe lehe'n sewyansow ma. Diogeledh y'n ober re beu bern maga ta, ha gwriansow arnowyth re wellhas diogeledh yn balyow.

== Gwelewgh ynwedh ==

* [[Balweyth yn Kernow]]
* [[Ranndir Balweyth Bre Garn]]
* [[Tirwedh Balweyth Kernow ha Dewnens West]]
* [[Bal Crofty Soth]]
* [[Bal Dorkoth]]

[[Klass:Balweyth| ]]
