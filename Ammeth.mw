[[Restren:Flumserberg (Schweiz), Liegende Kuh -- 2011 -- 1526.jpg|alt=Bughes yw eneval kemmyn yn magereth bestes, rann bosek a ammeth.|skeusennik|Bughes yw eneval kemmyn yn magereth bestes, rann bosek a ammeth.]]
'''Ammeth''' yw an gweyth a gonis [[Plans|plansow]] ha [[Enyval|bestes]]. Ammeth yw an displegyans meur yn tevyans a [[hwarheans]] denel sedhek may hwrug ammeth a eghennow dovhes gwruthyl gorlanwes [[boos]] a alowas [[tus]] dhe driga yn [[Sita|sitys]]. Istori ammeth a dhallathas nans yw milyow a vledhennow. Wosa kuntelles greun gwyls nans yw 105,000 bledhen dhe'n lyha, tiogyon usi ow sordya a dhallathas aga flansa nans yw a-dro dhe 11,500 bledhen. [[Hogh|Hoghes]], [[Davas|deves]] ha [[gwarthek]] a veu dovhes nans yw moy es  10,000 bledhen. Plansow a veu gonisys yn anserghek yn, dhe'n lyha, 11 ranndir a'n bys. Ammeth [[Diwysyans|diwysyansek]] selys war ungultur bras y'n [[20ves kansbledhen|ugensves kansvledhen]] a dheuth ha rewlya eskorrans amethek, kyn hwra a-dro dhe dhew bilvil a dus a besyas trestya dhe ammeth omvaga. 

An askorransow amethek chyf a yll bos gorrys yn ledan yn bagasow a geunys, bosow, fibrow ha devnydhyow kriv (kepar ha [[glus gwedhyn]]). Klassys boos a yssyns greun, losow kegin, [[Frothen|frutys]], oylys, [[Kig|kigyow]], leth, oyow ha [[fong]]. Moy es unn tressa rann a oberoryon an [[bys]] yw arvethys yn ammeth, nessa dhe'n asran servis hepken. Byttegyns, y'n degvledhynnyow a-gynsow, yma an tuedhder ollvysel a niver usi ow lehe a oberoryon amethek ow pesya, dres oll yn [[Pow|powyow]] ow tisplegya may ma godrevow ow pos passys gans ammeth diwysyansek ha jynnegyans a dhre moghheans trevas kowrek.
Agronomieth arnowydh, [[Kymystry|kymygennow]] kepar ha ladhoryon ball ha keser, magereth plansow ha displegyans [[Teknegieth|teknegel]] a voghhas trevasow fest, mes i a wra kawsya damach ekologiethel ha kerghynedhel. Magereth dewisus ha fordhow ober arnowydh yn amethyans enevales a voghhas an eskorrans a gig yn kepar maner, mes yma  bernyow ow tochya damach kerghynedhel ha les enevales. Synsys yn maters kerghynedhel yw sharys dhe janj [[hin]], gwakheans an dowrhynsi, digoswigans, defens antibiotyks ha hormons tevi yn askorrans kig diwysyansek. Ammeth yw skila a gisyans kerghynedhel ha nasys gans kisyans kerghynedhel ynwedh, der an koll a bewliesekter, difeythans, damach dhe'n gweres ha chanjyow hin.

{{unn k}}
{{Posek 100}}

[[Klass:Ammeth| ]]
