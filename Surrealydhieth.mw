[[Restren:Ismael Nery - Composição Surrealista.jpg|skeusennik|right|230px|Ismael Nery: ''Surrealist Composition'', 1929]][[Restren:Hommage1.jpg|skeusennik|right|230px|Ober arnowydh yn gis surrealydhieth; Taklow war dirwedh kepar ha hunros]]
[[Restren:Palacio de Congresos y Exposiciones (Madrid) 01 Kopie2.jpg|skeusennik|right|230px|Liwans fos gans Joan Miró]]
[[Restren:The real me by Achraf Baznani.jpg|skeusennik|Skeusenieth surreal]]
'''Surrealydhieth''' o movyans [[art]] ha gonisogeth a dhallathas y'n 1920ow. <ref name=grove>Dawn Ades, with Matthew Gale 2001 "Surrealism", ''The Oxford Companion to Western Art''. Ed. Hugh Brigstocke. Oxford University Press. Grove Art Online: [http://www.groveart.com/ GroveArt.com]</ref>

Usys veu an hanow rag an kynsa tro yn 1917. Guillaume Apollinaire a skrifas notennow an dowlen rag an balle ''Parade'', gwrys rag Ballets Russes ha Serge Diaghilev. Kesoberyans o hemma war-barth ha Jean Cocteau, Erik Satie, [[Pablo Picasso]] ha Léonide Massine. Notennow an dowlen a leveris:
:"Dhyworth an keffrysyans nowydh ma... y hwarva, yn ''Parade'', eghen a 'super-gwirvos' ('sur-réalisme'), a welav avel dallethvos kevres a dhiskwedhyansow an spyrys nowydh ma".

An movyans a devis dhyworth [[Dadaydhieth]]. Hemm o, yn-mysk euthow [[Kynsa Bresel an Bys]], krodhvol orth dhistyr bewnans gwarheys. 

Kettermyn, ober [[Sigmund Freud]] a dhallathas nasya bys art ha lien. André Breton o trenys yn medhogieth brys, ha dres an vresel, ev a oberas yn klavji le mayth usyas methodys Freud war berthyoryon gans 'shell-shock'. Breton a dhelenwis lies skrifer hag artydh wosa an vresel. 

Ober Freud a wrug poslev war an brys diswar ha'n fordh y hwrug delenwel omdhegyans hag amovyans. Y deknek a usya dielvenna hunrosow a veu usys gans an surrealydhyon. I a lymnas fantasis hevelep dhe hunrosow ha lymnansow heb vires orth an kanvas.

Yn 1924, Breton a skrifas ''Surrealist Manifesto'', a leveris bos surrealydhieth:
:"Awtomatieth brysoniethel yn y studh pur, dredho yth assayir menegi war anow, dre'n ger skrifys po yn neb fordh aral, gweythres brys. Dyghtys gans an brys, heb y rewlys gans reson, heb bern esthetek po moral". 

[[Restren:Sapessi cos'è un'anima - almeno tu nell'universo, grattage - olio su tela, opera dell'artista Giovanni Guida, 2020.jpg|skeusennik|Lymnans surrealydh]]

Oberyow surrealydh a's teves elven sowdhan: taklow koynt yw gorrys war-barth heb reson kler. André Breton a leveris bos surrealydhieth movyans domhwelus. A'n 1920ow yn [[Paris]] hi a lesas a-derdro'n bys. Hi a veu delanwes war fylmow kepar hag ''Angel's Egg'' hag ''El Topo''.

== Artydhyon ==
Max Ernst, [[Salvador Dalí]], Man Ray, André Masson, Joan Miró ha Marcel Duchamp yw yn-mysk an artydhyon surrealydh moyha aswonnys.

== Lyvrow ==
* Baznani, Achraf. ''History of Surrealism''. Edilivre, France 2018. ISBN 978-2-414-21510-2
* Hughes, Robert.  ''The shock of the new: art and the century of change''. London: Thames & Hudson. Chapter 5 The threshold of liberty. ISBN 978-0-500-27582-5

== Fylmow surrealydh ==
Man Ray a wrug an fylm surrealydh kynsa: ''Return to reason'' (1923). [[Luis Buñuel]] ha Dali a wrug dew fylm surrealydh meur aga hanow: ''Un chien andalou'' (1929) ha ''L'Âge d'or'' (1930). Jean Cocteau a wrug tri fylm. aswonnys avel an ''Trias Orphik'': ''Le Sang d'un poète'' (1930), ''Orphée'' (1950) ha ''Testament of Orpheus'' (1960), a gomprehendas omdhiskwedhyans 'cameo' gans [[Pablo Picasso]].

[[Klass:Art]]
