'''Tus''', po '''pobel''' (unnplek '''den'''), yw eseli an ehen ''Homo sapiens''. Gnasow kemmyn a dus a-dreus an [[Dor|norvys]] yw skientoleth ha godhvos, [[yeth]], [[kowethas]], ha [[gonisogeth]]. Yth esplegyas an ehen dhenel yn [[Afrika]], ha'y wosa omystynna a-dreus an bes oll saw [[Antarktik]]. Yma nebes 6,450 milvil a dus y'n bes y'n eur ma. 

Esel tevesik a'n ehen ma a'n gelwir '''gour''', ha'n ger ''den'' a styr person gorow yn fenowgh ywedh. Esel tevesiges a ''Homo sapiens'' yw '''benyn''', po hwath '''gwreg'''. Esel yonk yw '''flogh''' (liesplek '''flehes''') po '''baban''' rag tus pur yonk; y hellir leverel '''mowes''' mars yw an flogh benow po '''maw''' mars yw gorow.

An ehen dhenel a via a-dro dhe 400,000 bloodh, war-lergh tus skiensek y'n eur ma. Y hwra tus rann a'n urdh ''Primates'', unn bagas a [[bronnvil|vronviles]] ow komprehendya [[apa|appys]], [[sim]]es, lemours ha tarsirs keffrys. An nessa ehennow dhe dus y'n urdh ma yw ''Pan troglodytes'' (an chimpansi kemmyn) ha ''Pan paniscus'' (an bonobo).

War dhiw war y hell tus kerdhes â€“ ottomma gnas posek a'gan linyeth esplegyansek. Tus a's peus garrow pur hir may's kehevelir dhe re ''Primates'' erel. Hirder kresek tevesigesow an bes yw a-dro dhe 159 cm (y'n [[Gwlaskor Unys]], 164 cm); huni tevesigyon yw adro dhe 172 cm (y'n [[Gwlaskor Unys]], 178 cm). <!-- Gwella niverow yw res a'n kresegow ma -->

Govenek bewnans a dus a-dreus an bes yw 65 bloodh rag benynes ha 61 bloodh rag gwer; mes yma dyffransow meur y'n niverow-ma y'n eyl gwlas ha'n aral. Govenek bewnans yn [[Japan]] yw 81 bloodh; huni yn [[Zambia]] yw 37 bloodh (gras yn arbennek dhe [[AIDS]]).

<center>
<gallery>
Image:Pineapple 230.gif|Gour yn Ghana
Image:Sabaa Nissan Militiaman.jpg|Gour koth yn Irak
Image:Jakarta slumlife18.JPG|Teylu yn Indonesi
</gallery>
</center>

[[Class:Cowethas]]
[[Class:Bewonyeth]]

{{Link FA|eu}}
{{Link FA|id}}
