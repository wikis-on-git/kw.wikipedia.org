{{Taklow| fetchwikidata=ALL | onlysourced=no| suppressfields= }}

'''Tirfurvow rewlivel''' yw an tirfurvow a sew gwrians gans [[Rewliv|rewlivow]]. 


==Gwrians rewlivow==
Moy a ergh a godh y'n menydhyow ha tevi a wra an rewliv. Gwaskys yw ergh dhe vos ''firn'' po ergh kesstrothys kyns furvya rew. An rew a dhalleth slynkya tro'ha'n iseltiryow. Drefen bos kemmys rew, an rewliv a yll treusvewa a woles dhe'n [[Erghlinen|erghlinen]]. Yma diw barth dhe rewliv, an [[Parth kreuni|barth kreuni]] may hwra an rewliv tevi, ha'n [[Parth ablasya|barth ablasya]], le may hwra teudhi.

[[Restren:RewlivB.jpg|skeusennik|400px|left|An parthow kreuni hag ablasya]]
[[Restren:RewlivA.jpg|skeusennik|300px|center|Argerdhow esknians rewlivel]]
[[Restren:Striations_gornerglacier.jpg|skeusennik|300px|right|Sewyans skravinas, karrek weli skravinasys gans an rewliv]]

[[Restren:Tirfurvow_rewlivel_B.jpg|skeusennik|700px|Tirfurvow rewlivel]] 
==Argerdhow ha tirfurvow esknians==
[[Komm]] yw nans rewlivel shap bolla gans [[Kilfos|kilfos]] serth ha tenwennow serth. Yntra dew gomm yma keyn kul henwys [[Krib (tirfurv rewlivel)|krib]]. An rewliv a wra rewi orth gilfos an komm, ha tenna [[karrek]] yn mes orth vovya. [[Destryppya]] yw hanow an argerdh ma. War woles an komm, an rewliv a us an karrygi ha'y boos dhe ruttya po [[Skravinas|skravinas]] an garrek weli. Awos hemma, an garrek weli yn dann an rewliv yw leven po kravasys. Y hwelir gweles [[Skravinansow|skravinsansow]] yn fenowgh war an garrek weli. An rewliv a us y boos dhe herdhya stoff yn rag. Herdhyans rewliv a yll terri karrygi yn rag ynwedh.

Mars hwra dew rewliv komm omjunya, yma dhe'n rewliv moy a boos, ytho yth eskni moy. Y'n fordh ma, furvyes yw [[Nans U|nans U]] po nans furv U. An kommow yw gesys ughel a ugh leur an nans U, ytho gelwys yns i [[Krognans|krognansow]]. Wosa an rewliv dhe deudhi, lenwys yw leur an komm gans [[Lynn komm|lynn komm]], ha [[Lynn hirgul|lynn hirgul]] war leur an nans U. Treweythyow kevres a gommow a furv, an eyl a ugh y gila, pubonan lenwys gans lynn, tirfurv henwys [[Lynn paderow|lynnyn paderow]].

Mar ello an rewliv dres darn a garrek weli, ev a wra skravinas an tu yn bann an liv, ha destryppa an tu war nans an liv. Ytho gwrys yw [[Karrek vols|karrek vols]].


==Argerdhow ha tirfurvow godhesans==
An rewliv a deudh pan vo tempredhow ughella. Drefen nerth an rewliv, ev a yll karya stoff a bub myns, dhyworth tewes ha [[pri]] dhe vili meur. Hanow an godhes ma yw [[Rewtinyow|rewtinyow]]. An brassa rann a'n godhesa a hwer war benn isella an rewliv, yn tommen meur henwys [[Marian#Pennmarian|pennmarian]]. Ynwedh, yma godhesans yn dann an rewliv plastrys a-dreus an tir ([[Marian#Selvarian|selvarian]]). Movyans an rewliv a yll shapya an selmarian dhe furvow breow kromm gelwys [[Bronn (tirfurv rewlivel)|bronnow]]. [[Bronn (tirfurv rewlivel)#Bronnek|Bronnek]] yw hanow an tirwedh pan vo niver anedha. Mars eus avon yn-dann an rewliv godhesys yw tommen hir gwius henwys [[Esker|esker]] pan wrello kildenna an rewliv. Pansow war enep an rewliv a lenow gans godhes, ha pan deuttho an rewliv, i a furv bre byghan gelwys [[Knegh growan|knegh growan]]. An tylleryow mayth o rew kyns a furv pollow byghan wosa an rew dhe deudhi henwys [[Poll kalter|pollow kalter]].

[[Restren:Tirfurvow_frosrewlivel_A.jpg|skeusennik|600px|left|Tirfurvow godhesans rewlivel]]
[[Restren:Frosrewlivyans.jpg|skeusennik|500px|right|Frosrewlivans]]
==[[Frosrewlivans|Tirfurvow frosrewlivel]]==
Avonow ha frosow ow resek dhyworth an rewliv a wra digemyska an rewtinyow, ytho godhesys yw gweliow a dewes, pri ha [[grow]], hag a greg war nerth an fros. Hemm yw an [[Leskargva|leskargva]]. Mar leun a wodhes yw an avonow i dhe omranna a-dro dhe enesow a dewes ha grow, furv henwys [[Avon blethys|avon blethys]].
[[Klass:Rewlivans| ]]
