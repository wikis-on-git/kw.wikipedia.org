'''Rebellyans Kernow''' o omsav tus bal ha tiogyon a [[Kernow|Bow Kernow]] ha [[Pow Sows]] erbynn tollow yn [[1497]]. Hembrenkysi gernewek an Rebellyans o [[Mighal an Gov]] ha [[Tommas Flamank]], mes [[James Tuchet, an Arloedh Audley]] a gemmeras arghadow ughella yn [[Gwlas an Hav]].

Praga an tollow ma o pe bel erbynn [[Alban]]. An Gernowyon a skonyas a be toll rag an bresel ma awos aga pellter dhiworth Alban. Yn [[Lannaghevran]] y teuth an omsav ma ha bones rebellyans igor, ha Flamank ha’n Gov a ledyas routh a gemmynyon dhe [[Loundres]] rag protestya ha kompella diswul an doll gans [[Henry VII a Bow Sows|Henry VII]]. Yth esa neb milyow a dus yn rebellyans pan hedhons i [[Blackheath]] a-der Loundres.

Deg mil souder yn lu an Myghtern yn-dann [[Giles, an Arloedh Daubney]] a gylghyas an rebellysi orth [[Kas Pons Deptford, 1497|Kas Pons Deptford]]. Hemm o fethans diblans rag an rebellyans, gans marow a 200 rebellyas. Gorrys o Audley ha Flamank orth an gaslann ha's prisonyas yn [[Tour Loundres]]; an Gov a's junyas wosa kavoes y brena yn [[Greenwich]]. Orth [[Tyburn]] y kregys ha tennys ha kwartronys an Gov ha Flamank, 27ves a vis [[Metheven]] 1497. Y tibennas Audley ternos.

Y trehevyas delow Flamank ha’n Gov yn Lannaghevran yn [[1997]], rag solempnya 500ves penn-bloedh an rebellyans.

[[Category:Ystory Kernow]]
[[en:Cornish Rebellion of 1497]]
