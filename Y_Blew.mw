'''Y Blew''' (''An Blew'') o an bagas rokk kynsa dhe gana y'n yeth Kembrek ha dyllo plasenn. Furvyes veu an bagas Pask [[1967]], gans pymp a studhyoryon Pennskol Kembra, Aberystwyth. Drog o gansa kana skav Kembrek a'n gis koth. I a garsa displegya ilow leun a styr dhe bobel yowynk. Aga henwyn o Maldwyn Pate (kaner), Dafydd Evans (fabordenydh), Rick Lloyd (gitarydh), Dave Williams (alhwedhellow) ha Geraint Evans (tabourer).

I a dhallathas gans keskan yn hel Talybont yn Pask 1967. May hallsens kavos an daffar rag displegya pella, res o dhedha chevisya lowr a arghans. 

I eth war dorn yn kertik (henwys ''Y Blewfan'') ha gwari dres 50 a geskanow yn eth mis. I a wrug rekordya aga unnyk plasenn Maes B an hav na. 

== Furvya an Bagas ==

Maldwyn Pate a assayas furvya bagas tredanek dhe gana yn Kembrek gans kes-studhyoryon a Bennskol Aberystwyth. Hanow an bagas o ‘Y Pedwar Cainc’ - Dafydd Evans, Maldwyn Pate (eseli Y Blew warlergh henna) gans Hefin Elis (esel Edward H. Dafis a-wosa) ha Geraint Griffiths (esel a Eliffant hag Injaroc a-wosa). Unweyth yn unnyk y hwrug an bagas performya, yn Esethvos Aberafan 1966. Ny veu an goslowysi parys rag ilow rokk yn Kembrek.

An nessa bledhen ev a furvyas 'Y Blew'.

== Diwedh an bagas ==
An bagas a wrug performya bys Nadelek 1967. An kaner Maldwyn Pate eth dhe oberi yn Evrek Nowydh avel donslynyer. Yth eth Richard Lloyd dhe vos esel bagas an [http://en.wikipedia.org/wiki/The_Flying_Pickets Flying Pickets]. I a gavas plasenn avel niver onan yn chartys Breten Veur gans ‘'Only You’’ dres Nadelik 1983.

==Plasennskrif==

=== Dyllansow Plasenn ===
{| class="wikitable"
!Bledhen
!Hanow
!Label
!Furv
!Yeth
|-
|1967
|[https://www.youtube.com/watch?v=_lrmE0LfuOs  Maes B] / [https://www.youtube.com/watch?v=PAT7xIr98pc  Beth Sy'n Dod Rhyngom Ni] 
|Qualiton
|vinyl
|Kembrek
|}

[[Klass:Rock]]
