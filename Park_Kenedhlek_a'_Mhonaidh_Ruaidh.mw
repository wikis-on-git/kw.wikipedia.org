{{Lle | fetchwikidata=ALL | suppressfields = }}

'''Park Kenedhlek a' Mhonaidh Ruaidh''' yw [[Park Kenedhlek|park kenedhlek]] yn kledhbarth [[Alban]]. Henwys yw an ranndir ‘Cairngorms’ yn [[Sowsnek]] dhyworth an [[Albanek]], Cairn Gorm (Karn Glas) rag an menydh y’n ranndir Am Monadh Ruadh hag a styr Goon Rudh yn Albanek. Apoyntys veu an park yn 2003, an nessa a’n dhew apoyntys gan Senedh Alban. Hemm yw an park kenedhlek moyha yn [[Breten Veur]].



Yth yw trigys a-dro dhe 18,000 a dus y’n park. An trevow moyha yw Aviemore, Ballater, Grantown-on-Spey ha Kingussie. Tornyaseth a gompreghend 80% a’n erbysiedh leel. Yn 2018, rekordys veu a-dro dhe 1.9 milvil a wodrigow, an rann voyha anedha dhyworth Alban, 25% dhyworth gwlasow erel y’n R.U. ha 21% dhyworth gwlasow erel.

An menydhyow a gompreghend tri ugheldir gwastas, gans ughelder ynter 1,000 ha 1,300 m. Serth yw emlow an ugheldiryow, pur wiw rag skia, krambla ha krambla rew. Chif ranndir tundra yn Breten Veur yw kerghynnedd an ugheldiryow. Rekordys veu an tempredh yeynna Breten Veur diwweyth y’n termyn eus passyes, -27.2°C yn 1895 ha 1982 y’n park, yn Braemar. Rekordys veu an gwyns kreffa Breten Veur yn Cairn Gorm yn 1993, hemm yw 283 km/our.

Pur goth yw [[Karrek|kerrygi]] an ranndir, ha'n brassa rann anedha y'n [[An Goloven Dhororiethel|Bagas Dalradek]] (ynter 800 ha 600 milvil bloodh). Herdhys veu [[men growan]] yn-dann ranndir an Park nans yw a-dro dhe 400 milvil bledhen. Posek veu an [[Oos an Rew|Oos Rew]] rag formya tirwedhow an Park ynwedh.

Bewva yw an Park dhe lies best hag [[edhen]] tanow. An re a gompreghend koryar Alban, pluven ergh, owrer, boba buba, kerwys ergh ha skovarnogyon.

[[Restren: Cairn Gorm - geograph.org.uk - 366811.jpg|alt=Cairn Gorm|skeusennik|left|Menydh Cairn Gorm]]
[[Restren: Cairngorm_national_park.png|thumb|left|Mappa an Park Kenedhlek]]
[[Restren:Snow Bunting Cairngorm.jpg|thumb|left|Pluven ergh]]
{{wide image|cairngorms-panorama.jpg|3000px| Am Monadh Ruadh dhyworth Càrn Liath yn dyghowbarth an park}}

[[Klass:Parkow kenedhlek‎]]
