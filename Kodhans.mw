'''Kodhans''' yw an hanow rag dew argerdh. Yn [[Kymystry|kymygieth]], kodhans yw gluthans soled dhyworth teudhans dres dasoberyans kymyk. Yn [[Keweronieth|keweronieth]] kodhans yw askor gluthyans ethen dowr y’n ayrgylgh. Ev a hwer yn niver a furvow: i a gomprehend glaw munys, [[Glaw|glaw]], erghlaw, [[Ergh|ergh]] ha keser. Kodhans a hwer pan yw an ayr kowllybys gans ethen dowr (leythedh kehevelys  a 100%), dell yw usys awos yeynhe.
[[Restren: Copper(I)_Chloride_Precipitate.jpg|skeusennik|Kodhans kober klorid yn teudhans trenken askorbik]]
Musurys yw kodhans rag devnydh musurell glaw. An musurans yw yn mm, herwydh usadow.
<gallery>
2013-10-14_12_27_49_National_Weather_Service_Standard_Rain_Gauge.JPG|skeusennik|Musurell glaw
Drizzle_in_Bascott_Road_-_geograph.org.uk_-_1767325.jpg|skeusennik|Glaw munys yn [[Bournemouth]], [[Pow Sows]]
Rain_Drenched_A38_-_geograph.org.uk_-_342544.jpg|skeusennik|Glaw  war an A38 ogas dhe [[Lyskerrys]]
RFA_Tidespring_during_bad_weather_off_the_UK_coast_MOD_45163864.jpg|skeusennik|Erghlaw dres an gorhel RFA Tidespring y’n [[Mor Bretannek]]
Winter_snow_at_Bray_Shop_-_geograph.org.uk_-_797637.jpg|skeusennik|Ergh dres [[Bre Garn]]
Hailstones.jpg|skeusennik|Keser gans treuslinennow ynter nebes mm dhe voy ages 1cm 
</gallery>

==Furvyow kodhans keweroniethel==
Kodhans a yll furvya rag teyr skila. 
* Ryb an kehysedh, tempredhow ughel a gaws ayr dhe omsevel ha yeynhe dhe'n poynt gluth. (Glaw dardhegyansel)
* Dres menedhyow, res yw dhe ayr omsevel ha yeynhe dhe'n poynt gluth. (Glaw tirwedh)
* Pan wra ayr yeyn dhyworth an pennow-aghel hag ayr tomm dhyworth an kehysedh metya, ayr tomm skaffa a omsav dres ayr yeyn poosa ha yeynhe dhe'n poynt gluth. (Glaw tal)
<gallery>
Desert_Electric.jpg|thumb|center|Glaw dardhegyansel yn Kaliforni
Konvektionsregen.jpg|skeusennik|left|Glaw dardhegyansel
Flickr_-_Shinrya_-_Table_Mountain.jpg|thumb|Glaw tirwedh dres Menydh Moos, [[Afrika Dhyhow|Afrika Soth]]
Steigungsregen.jpg|thumb|right|Glaw tirwedh
Warmfrontai.svg|thumb|Glaw tal
</gallery>

Kodhans kresek a yll diskwedhes meur a varyans dres enep an bys. Hemm yw drefen patronyow menydhyow, morfrosow ha kylghresyas aur y’n ayrgylgh. Dell yw usys, Kernow a gemmer ynter 1050mm ha 1300 mm a law an vledhen, glyppa ages ranndiryow dyghow Pow Sows, drefen y savle war arvow an Keunvor Iwerydh.  Byttegyns, kemmyn yw kewer dynn , kepar ha hager-awel ha [[Lanwes Kastell Boterel 2004]]. 
<gallery>
Precipitation_longterm_mean.gif|skeusennik|Patron kodhans kresek an bys pub mis
Countries_by_average_annual_precipitation.png|skeusennik|Gwlasow herwydh kodhans bledhynnyek kresek
Boscastle_05.jpg|skeusennik|Kastel Boterel wosa an lanwes
</gallery>
{| class="wikitable"
![[Truru]],[[Kernow]]
!Gen
!Hwe
!Meu
!Ebr
!Me
!Met
!Gor
!Est
!Gwy
!Hed
!Du
!Kev
|-

||'''Kodhans misyek kresek''' (mm)
||81
||63
||49
||54
||40
||47
||48
||51
||57
||87
||87
||78
|}

[[Klass:Dowr]]
