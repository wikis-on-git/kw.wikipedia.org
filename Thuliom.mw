{{Taklow| fetchwikidata=ALL | suppressfields= * | image2 = Tm-TableImage.svg }}

Elven gymyk yw [[Thuliom|'''thuliom''']], niver 69 y'n [[An Vosen Beriodek|Vosen Beriodek]]. Y furvell yw '''Tm'''. An hanow a dheu dhyworth an hanow [[Grew|Grek]]a rag Loghlyn, ''Thule''. Onan a'n elvennow dor-tanow po lanthanid yw thuliom. Nyns eus rann vewoniethel dhe thuliom, mes nyns yw gwenonek.

Diskudhys veu thuliom gans Per Teodor Cleve (1840-1905), kymygydh a [[Sweden]], kettermyn ha diskudhans [[holmiom]]. Kevys yw yn mynsow munys gans lanthanidow erel yn monow kepar ha gadolinit. Askorrys yw a-dro dhe 50 tonnas a thuliom an vledhen, dre vras yn [[China]]. Pur gostek yw thuliom. Kost polter thuliom 99% pur yw $70 an gramm.

Keworrys yw thuliom gans holmiom ha [[kromiom]] dhe oberi laserow garnet [[ytriom]]-[[aluminiom]]. Usys yns yn leuvvedhegneth, gans an luyow ervys, hag yn keweronieth. Usys yw an isotop thuliom-170 avel pennfenten dewynnow-X gans medhogyon ha medhogyon dens. Gorrys yw yn notennow arghantti euro avel musur gorthfugya. Usys yw thuliom ynwedh yn ughkendegoryon tempredh-ughel.

Poos atomek thulion yw 168.93, y boynt teudhi yw 1545°C ha'y boynt bryjyon yw 1950°C. Y dhosedh yw 9.3kg an liter. Alkan splann arghansek yw, medhel lowr dhe dreghi gans kollell.

==Mirva==
<gallery class="center" widths="175px" heights="150px">
Restren: Per_Teodor_Cleve_c1885.jpg |skeusennik|Per Teodor Cleve
Restren: Gadolinitas.jpg |skeusennik|Gadolinit (an rann dhu)
Restren: Lasik_eye_surgery.jpg |skeusennik|Leuvvedhegneth lagasow gans laser
Restren: HD.17.060_(12661753294).jpg |skeusennik|Temmigen thuliom-170
Restren: EUR_20_obverse_(2002_issue).jpg |skeusennik|Noten arghantti euro
</gallery>

[[Klass:Elvennow kymyk]]
