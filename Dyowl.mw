[[Restren:Devil-goat.jpg|right|thumb|200px|Imaj arnowydh a'n Jowl.]]
'''An Jowl''' po '''Satnas''' yw an hanow a spyrys dres natur, leun a dhrogedh ha temptyans herwydh [[kryjyans]]ow [[Abraham]]ek. An ger [[Kernewek]] yw devedhys a furv [[Latin]] [[Breten Veur|Predennek]] a ''diabolus'', [[Greka]] διαβολος, ow styrya "gowleveryas". Haval yw dhe'n geryow ''diawl/diafol'' yn [[Kembrek]] ha ''diaoul'' yn [[Bretonek]]. Yn Kernewek Kemmyn, 'dyowl' a ha bos 'jowl' wosa an erthygel 'an'; y furv liesek yw 'dywolow', ha'n huni benow yw 'dyowles'.

Dell grys niver a skoloryon, an tybyans a unn nerth kres tebel yw devedhys yn [[Yedhoweth]] a-dhia [[Soroastrianeth]], kryjyans [[Iran]]ek koth. War-lergh dyskasow soroastrianek, yma dew Dhyw meur, an eyl da (''Ahura Mazda'', an "Arloedh Fur") ha'n arall drog (''Ahriman'', an "Spyrys Tebel"), hag i pupprys owth omladh. 

Byttegyns, nyns eus skoedhyans diblans yn tekst an [[Testament Koth]] rag an Jowl, yw ev po nag yw an nell unnik a Dhrog. An [[sarf]] a demptyas [[Eva]] yn Lowarth [[Eden]]; hag yma [[el]] ow tarsywya enevow an re marow drefenn aga feghosow.

Y'n [[Testament Nowydh]] yma'n kynsa omdhiskwedhans sertan a'n Jowl, gelwys an gowleveryas (διαβολος, 33 gweyth), Satnas, [[Belial]], [[Belsebuk]], an [[dragon|dhragon]], an temptyor, [[Appolyn]], h.e. Dell vydh krysys yn [[Kristoneth]], an Jowl yw el tewlys yn-mes a'n [[Nev]] drefenn y enebieth orth [[Dyw]]. (An bel yntra Dyw ha'n Jowl yw testenn a lyenn kristyon diwedhes, yn arbennik ''Paradise Lost'' gans [[John Milton]].)

Yn [[Islam]], an Jowl yw gelwys ''Iblīs'' (=διαβολος), an ''Sheytān'' (=Satnas), ''<sup>c</sup>Ifrīt'' (an rebel), an temptyor, hag erell. Nyns yw ev [[el]], saw ''jinn''.

== Lyenn ==
Yn [[lyenn Kernewek]], persons dhrog (kepar ha [[Tewdar]]) a wordh menowgh an Jowl po dywolow divers. Y'n ''[[Ordinale]]'', yma tri dyowl chyf: Lucyfer, Belsebuk, ha Satnas.

Henwyn a re gordhyes avel dywolow gans an dhrogyon yn [[lyenn Kernewek]]:
* [[Appolyn]]
* [[Astrot]]
* [[Belsebuk]]
* [[Beryth]]
* [[Lusyfer]]
* [[Mahomm]] (MS ''Mahum, Mahun'')
* [[Mongvras]] (MS ''Monfras'')
* '''Satnas''' (MS ''Satanas'')
* [[Shyrlywyt]] (MS ''Schyrlywyt'')
* [[Soli]]
* [[Turpyn]]
* [[Yovyn]] (MS ''Iovyn'')
* [[Yupyter]] (MS ''Iubyter'')

[[Klass:Cryjyans]]

[[ar:شيطان]]
[[arc:ܫܐܕܐ]]
[[ay:Supaya]]
[[bar:Deifi]]
[[bat-smg:Biesos]]
[[bn:শয়তান]]
[[ca:Dimoni]]
[[cs:Ďábel]]
[[cu:Дїаволъ]]
[[cy:Diafol]]
[[da:Djævel]]
[[de:Teufel]]
[[el:Διάβολος]]
[[en:Devil]]
[[eo:Diablo]]
[[es:Diablo]]
[[et:Kurat]]
[[eu:Deabru]]
[[fr:Diable]]
[[gu:શેતાન]]
[[ia:Diabolo]]
[[id:Setan]]
[[io:Diablo]]
[[it:Diavolo]]
[[ja:悪魔]]
[[jv:Sétan]]
[[kk:Жын]]
[[kn:ದೆವ್ವ]]
[[la:Diabolus]]
[[lb:Däiwel]]
[[mk:Ѓавол]]
[[myv:Идемевсь]]
[[nah:Tlācatecolōtl]]
[[nn:Djevelen]]
[[no:Djevel]]
[[pl:Diabeł]]
[[pt:Diabo]]
[[qu:Saqra]]
[[ro:Diavol]]
[[ru:Бес (христианство)]]
[[scn:Diàvulu]]
[[sco:Deil]]
[[simple:Devil]]
[[sk:Diabol (stelesnenie zla)]]
[[sq:Dreqi]]
[[sr:Ђаво]]
[[su:Sétan]]
[[sv:Djävul]]
[[sw:Ibilisi]]
[[th:ปิศาจ]]
[[uk:Біс (християнство)]]
[[vi:Hung thần]]
[[zh:魔鬼]]
