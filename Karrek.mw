''"Karrek" a gevarwodh dhe'n folen ma. Rag usys erel, y hweler [[Karrek (klerheans)]]

{{Taklow| fetchwikidata=ALL | onlysourced=no| suppressfields= }}

'''Karrek''' yw soled a hwer yn naturel gwrys a vonyow krystallek. An brassa rann a’n [[Norvys]] yw gwrys a garrygi (an gresten ha’n mantel). Kemyskansow dyffrans a vonyow a wra karrygi dyffrans. Gorherys yw karrygi dell ys usys gans [[gweres]] po [[dowr]]. Menonieth (''petrology'' po ''lithology'') yw studhyans karrygi.
[[Restren:Trwyn y Fulfran, Lleyn - geograph.org.uk - 27152.jpg|skeusennik|250px|Gweliow a garrek, godhesys yn gorwelyek. Als yn Trwyn y Fulfran, Llŷn, [[Kembra]].]]
[[Restren:DirkvdM rocks.jpg|skeusennik|250px|Tenewan karnek gover an menydh ogas dhe Orosí, [[Kosta Rika]].]]

== Eghennow a garrek ==

Karrygi a yll bos pur dhyffrans an eyl dh’y gila. Re anedha yw pur gales ha re erel yw medhel, re pur gemmyn, erel pur danow. Pub karrek a wra longya dhe dri hlass, tanek, godhosek ha treusfurvek.  

* [[Karrek danek]] yw karrek furvyes gans gwrians loskvenydhyek. Gwrys yns i pan vo lava war enep an Norvys po magma yn-dann enep an Nor ow yeynhe ha kaleshe.  
:::[[Men growan]]
:::[[Basalt]]
:::[[Gabbro]]
:::[[Elven (karrek)|Elven]]
:::[[Andesit]]
* [[Karrek wodhosek]] yw karrek gwrys dhyworth godhes, hemm yw temmigow karrek movys gans an gwyns, dowr po [[Rewliv|rewlivow]] ha gesys dhe godha. Droppys yw an godhes avel gweli, dell yw usys yn dowr war woles avon po’n mor. Pan vo moy a wodhes bernys war benn, an gweliow isella yw gwaskys war-barth dhe wul karrek. 
:::[[Grow]]
:::[[Kevili]]
:::[[Growven]]
:::[[Leysven]]
:::[[Kragen]]
:::[[Kalgh]]
:::[[Krey]]
:::[[Pri]]
:::[[Margven]]
:::[[Kyllasen]]
:::[[Dolomit]]
:::[[Ganister]]
* Karrek dreusfurvek yw karrek chanjys gans tomder po gwaskedh.
:::[[Legh]]
:::[[Hornven]]
:::[[Sarfven]]
:::[[Marbel]]
:::[[Shist]]
:::[[Labolven]]
[[Restren:An_kylgh_karrek.jpg|skeusennik|An Kylgh Karrek]]
==An Kylgh Karrek==
Furvyes ha distruys yw karrygi y'n Kylgh Karrek. Karrygi yw furvyes gans loskvenydhyow wosa gwrysans magma. Wosa esknians, furvyes yw karrygi godhosek gans godhesans y'n mor, gans avonow, an gwyns po rewlivow. Re anedha yw eskniys arta, re yw treusfurvyes dhe vos karrygi treusfurvyek. Drefen [[Tektonieth plattys|tektonieth plattys]] karrygi yw teudhys dhe furvya karrygi tanek arta.
[[Restren:Loskvenydhyek.jpg|skeusennik|Klassa karrygi tanek]]
Klassys yw karrygi tanek herwydh an kansrannow a SiO<sub>2</sub> ha monyow erel. Karrygi tanek yw pennfenten da a vonyow. Balweyth re beu kowlwrys yn [[Kernow]] rag hy monow a'n Oos Brons, a-dhia nans yw a-dro dhe 4000 bledhen bys y’n jydh hedhyw, yn arbennik rag [[sten]], [[kober]], [[arsenik]], [[arghans]] ha [[zynk]]. Martesen y fydh balweyth rag [[lithiom]] y'n termyn a dheu yn ranndir [[Kammbronn]]. Yn-mysk an monyow henwys dhyworth Kernow yw [[Logsulyanit]], [[Kernowit]], [[Cornwallit]] ha [[Cornubit|cornubit]].
[[Klass:Dororieth| ]]
