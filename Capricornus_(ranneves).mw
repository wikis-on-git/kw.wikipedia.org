'''Capricornus''' yw [[ranneves]] aswonnys avel onan a'n 88 aswonnys gans an [[Unyans Steroniethek Keswlasek]] (IAU).

{{Taklow
 | name = Capricornus
 | fetchwikidata = ALL
 | suppressfields=  
 | image = Capricornus_constellation_map.svg
}}

Capricornus yw onan a'n 12 ranneves hengovek y'n [[stergylgh]], hag onan a'n 48 ranneves derowel Ptolemy. Y hanow yw Latinek rag "gaver hornek", ha herwydh henhwedhel Grek, yth yw an duw Pan gans penn gaver, a lammas yn avon rag skapya diworth an euthvil Typhon, ha treylya y hanter isel yn pysk.

An ranneves modern yw amalys gans [[Aquila_(ranneves)|Aquila]], [[Saggitarius_(ranneves)|Saggitarius]], [[Microscopium_(ranneves)|Microscopium]], [[Piscis_Austrinus_(ranneves)|Piscis Austrinus]] hag [[Aquarius_(ranneves)|Aquarius]].
Nyns eus meur a [[Steren|ster]] ughel aga splannder yn Capricornus, an splanna anedha yw Delta Capricorni (henwys Deneb Algedi) gans braster +2.9. 

Yn hendermynyow, an howl o yn Capricornus hag ev a dhrehedh poynt an pella dhe'n soth a'n kehysedh nevek. Kynth yw an poynt na yn Saggitarus lemmyn, an trovan Capricorn yw hwath henwys rag an ranneves Capricornus.

Yma an bonni pelek M30 yn ranneves Capricornus. Yma an bonni ma 30,000 blydhen-golow dhe-ves ha braster kowal +7.5.
[[File:Messier_30_Hubble_WikiSky.jpg|thumb|Imaj a'n bonni M30 gans pellweler Hubble]]
{{Rannevesow}}
{{ArwodhyowStergylgh}}
