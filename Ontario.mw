[[Image:Flag of Ontario.png|right|thumb|300px|Baner Ontario.]]
[[Image:Niagara Falls 6 db.jpg|right|thumb|300px|Niagara Falls, orth aber Avon Niagara yn Ontario Deghow.]]
'''Ontario''' yw pow yn [[Kanada]]. Gans 12.5 milvil driger, Ontario yw an pow an moyha poblys y'n wlaskor. (A-dro dhe 37.9% a dus Kanada a drig yn Ontario.) Pennsita an pow yw [[Toronto]], hag [[Ottawa]] &ndash; pennsita a Ganada oll &ndash; usi y'n pow ma ynwedh. Hamilton ha Loundres yw sitys bras erell. Yn ''Ontario Deghow'' &ndash; h.y. an rann a'n pow dhe'n soth-est a Lynn Nipissing &ndash; yma poblans does ha lies bargen-tir, diwysyans h.e. ''Ontario Gogledh'' yw brassa lower, gans poblans pur vyghan ha tiredh koesek. Yma peswar a'n pymp Lynn Meur ow kelghi Ontario. [[Pow Kebek]] usi dhe'n howldrehevel a-dreus Avon Ottawa; yma'n [[Statys Unys]] dhe'n soth a-dreus an Lynnow Meur, ha [[Manitoba]] orth an amal north-west.

[[Sowsnek]] yw an yeth moyha kewsys omma a-dhia drevesigans Ontario Deghow gans Lelysi an Emperoureth Kesunys (''United Empire Loyalists'') yn [[18ves kansblydhen|1783]] wosa an [[Domhwelans Amerikan]]. Byttegyns, yma nebes 550 000 a dus ow kewsel [[Frynkek]] (ymons i ow triga kyns oll yn kyrghynn Ottawa); yma'n gemmynieth a Frynkegoryon yn Ontario a-dhia kres an [[17ves kansblydhen]]. 

Dalton McGuinty a'n Parti Livrel yw pennmenyster Ontario lemmyn.

[[Category:Amerika]]
