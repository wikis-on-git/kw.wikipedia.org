{{Den|fetchwikidata=ALL|onlysourced=no|suppressfields=ymgynghorydd y doethor}}

'''Blaise Pascal''' (19 Metheven 1623 – 19 Est 1662) o [[Awgrym|kalkor]], [[Fysegieth|fysegydh]], deviser, [[Filosofieth|filosofer]], theologydh ha [[Skrifa|skrifer]] [[Pow Frynk|Frynkek]]. Genys veu ev yn Clermont-Ferrand, Pow Frynk.  Adhyskys o ev yn tien gans y das Étienne hag o toller. Y vamm a verwis pan o ev tri bloodh.

Y ober a-varra yn awgrym o war treghow pigorn. Ev a skrifas assay meur war an desten a [[Mynsonieth|vynsonieth]] towlek, 16 y vloodh. Ev a gesskrifas gans [[Pierre de Fermat]] a-dro dhe dhamkanieth hevelepter hag o delanwes kres war an displegyans a [[skiens sosyel]] hag [[erbysieth]] arnowydh. Yn 1642, hwath degowek, ev a dhallathas ober ragresek ow tochya jynnys rekna (henwys reknell Pascal ha, wosa henna, Pascalinow). Onan a'n dew dheviser kynsa a'n reknell jynnweythek o ev.

[[Godhonieth|Godhonydh]] o Pascal ynwedh. Ev a skrifas dhe skoodhya an gis ober skiensek ha kevri dhe fysegieth. Kevrohow posek a wrug ev dhe'n studhyans a linyow ha klerhe an tybyansow a waskedh ha gwakter dre lesa ober [[Evangelista Torricelli]]. 

Wosa prevyans kryjyek yn 1654, ev a dhallathas skrifa oberennow meur aga delanwes war filosofieth ha theologieth. Onan a'y oberennow a yssynsas [[Gwystel Pascal]], argyans hevelepterek fideistek rag bosva [[Duw]].

Pascal a verwis yn Paris, 39 y vloodh. An unses Pascal o henwys herwydh y hanow.

{{unn k}}
{{Posek 1,000}}

[[Klass:Filosofers]]
[[Klass:Frynkyon]]
[[Klass:Godhonydhyon]]
[[Klass:Mernansow 1662]]
[[Klass:Skriforyon]]
