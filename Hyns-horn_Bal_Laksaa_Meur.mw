[[Restren:Bee on Great Laxey Mine Railway - 2005-08-21.jpg|skeusennik|Jynn-ethen ''Bee'' war an Hyns-horn Bal Laksaa Meur.]]
Hyns-horn war [[Enys Vanow]] yw an '''Hyns-horn Bal Laksaa Meur''' ([[Sowsnek]]: ''Great Laxey Mine Railway'', [[Manowek]]: ''Raad Yiarn Meain Laksaa''). Gwrys veu an hyns-horn dhe servya'n [[Bal Laksaa Meur]], bal plomm usi trigys yn [[Laxey|Laksaa]]. Y'n jydh hedhyw, an linen [[Kledhrennow kul|kledhrennow-kul]] 19 meusva (483 mm) a bon a-dhyworth entrans koth an bal dhe'n leuryow-golghi dre'n unsel gowfordh esys war an enys yn-dann an [[Hyns-horn Tredanek Manow]] ha'n fordh yntra Douglas ha Ramsey. 

Forsakyes veu an hyns-horn gwreydhek yn 1929 pan veu an bal deges. An hyns-horn <sup>1</sup>‚ÅÑ<sub>4</sub> mildir (0.4 km) a eyl-ygeris yn mis Gwynngala 2004. An hyns-horn a dhevnydh eyl-vyldyansow an jynnow-ethen Lewin gwreydhek henwys ''Ant'' ''(moryonen)'' a ''Bee (gwenenen)'' ha jynn-disel henwys ''Wasp (goghien)'' a oberas yn bal yn [[Kernow]] yn hwreydhek. 

== Lokomotyvyow ==
[[Restren:Great Laxey Mines Railway - geograph.org.uk - 469708.jpg|skeusennik|Gorsav an Hyns-horn Bal Laksaa Meur.]]
Yn hwreydhek, an hyns-horn a dhevnydhyas mergh rag tenna an kertow, mes yn 1877 prenys veu dew jynn-ethen dhyworth [[Stephen Lewin]] a [[Poole]]. ''Ant'' ha ''Bee'' o jynnow-tank 0-4-0 a veu gwrys dhe fittya yn shafta adyt an bal. Yth esa diw hirgrennen a-berth yn framyow pub jynn a dhevnydhyas daffar-kalpes Bagnall-Price rag provia power dhe'n aksel a-dryv. Yskynnys veu an tankyow-dowr war benn an gist-vog rag gwitha'n jynnow kul. An jynnow a dhevnydhyas kaltoryon-skathik rag an acheson ma keffrys.

== Kevrennow ==
[http://www.laxeyminerailway.im/ Gwiasva sodhogel an Hyns-horn Bal Laksaa Meur] (yn Sowsnek yn-unnik)

== Gweller ynwedh ==
* [[Rol a hensi-horn war Enys Vanow|Hensi-horn Enys Vanow]]
* [[Rol a hensi-horn yn Kernow|Rol a Hensi-horn yn Kernow]]

[[Klass:Hensi-horn]]
