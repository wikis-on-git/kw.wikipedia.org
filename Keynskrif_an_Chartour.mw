'''Keynskrif an Chartour''' yw bardhonek Kernewek a 41 linenn, kevys gans [[Henry Jenner]] y'n Gwithti Predennek yn [[1877]]. An bardhonek a veu skrifys orth keyn unn chartour (''Add. Charter 19,491'') warnodho an dydhyans [[14ves kansblydhen|1340]]. Ytho, an geynskrif hy honan a veu gwruthys wosa henna &ndash; Jenner a brofyas dydhyans a-dro dhe 1400. 

Leveryas an bardhonek a soen demmedhyans yntra dew berson &ndash; dhe'n den ev a brays gnasow an venyn (''"Nag eus hy far/ a barth ma dhe bons [[Tamar]]"''), ha dhe'n venyn ev a gusul lelduri (''"Mar a'n keffydh yn danjer/ synsa fast yndella"'').

Jenner a gavas an geynskrif hag ev ow hwilas geryow [[Kernewek]] war geynyow chartours yn kever Eglosstefan (yn [[Powder|konteth Powder]] ogas ha [[Sen Ostell]]). Kynsa vershyon an gan ma a dhyllas Jenner y'n ''Athanaeum'' yn 1877, ha [[Whitley Stokes]] a dhyllas vershyon ewnhes y'n ''Revue Celtique''.

Lauran Toorians a dhyllas breus arnowydh yn kever an gan (''The Middle Cornish Charter Endorsement &ndash; The Making of a Marriage in Medieval Cornwall'', Innsbruck, [[1991]]; ISBN 3-85124-622-5) hag ynno treylyans [[Sowsnek]] ha kampoellow a-gritik. Yn [[1994]], [[Ray Edwards]] a wrug dyllans an tekst hengovek warbarth gans treuslytherennans [[Kernewek Kemmyn]].

== Pennfeynten ==
* Henry Jenner. [[1904]]. ''[[Handbook of the Cornish Language]]'', David Nutt, [[Loundres]].

== Tekst kowal ==
* [http://wikisource.org/wiki/Charter_Fragment An tekst orth wikisource]

[[Category:Bardhonyeth]]
[[Category:Kernowek]]
