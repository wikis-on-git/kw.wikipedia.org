{{Taklow| fetchwikidata=ALL | onlysourced=no| suppressfields= |caption = John Lee Hooker}}

Eghen a ilewydh afro-amerikanek a dhallathas y'n 1940ow yw '''rhythm ha blous''', po '''resyas ha hireth''', berrhes dhe '''R&B''' dell yw usys.

Yma R&B moy gerysda hedhyw ages an 1940ow, pan dhallathas. Hi a gomprehend 'jump blues', 'doo-wop', 'soul', an twist, Motown, disco, 'funk', rap ha hip-hop. Drefen hy dhe janjya yn feur dres an bledhynnyow, possybyl yw dhe gampolla "rhythm ha blous hengovek" ha "rhythm ha blous kevos". Hi a dhallathas yn Nessa Bresel an Bys pa eth meur a dus du a statys soth an [[Statys Unys]] dhe oberi y'n citys meur. 

Usys veu an term ''"Rhythm and Blues"'' yn kynsa yn 1949 gans Jerry Wexler yn lyver termyn "Billboard". Avel an term a gampoll, rhythm ha blous a dheuth dhyworth an blous, mes hi a's teves pols krev (an brassa rann a ganow R&B a's teves peswar pols y'n barr gans an poslev war an nessa ha peswora pols).

== R&B a-varr ==
Y rekordyas Louis Jordan ''"G. I. Jive"'' yn [[1944]], ''"Caldonia"'' yn [[1945]] ha ''"Choo Choo Ch'Boogie"'' yn [[1946]], yn eghen henwys ''jump blues''.

== An 1950ow ==
[[Restren:Chuck Berry51.JPG|skeusennik|Chuck Berry, "myghtern R&B"]]
Yn 1949, Fats Domino a rekordyas ''"The Fat Man"'' hag yn 1956 versyon a'n gan ''"Blueberry Hill"''. Chuck Berry a rekordyas ''"Maybellene"'' yn 1955 ha ''"Roll Over Beethoven"'' yn 1956. Chuck Berry yw gelwys myghtern R&B.

Unn aral o Little Richard a rekordyas ''"Tutti Frutti"'' yn 1955, ''"Long Tall Sally"'' ha ''"Good Golly Miss Molly"'' yn 1958.

Y'n 1950ow R&B a dhisplegyas dhe 'rock'n'roll' pan wrug kanoryon gwynn kepar ha Bill Haley hag Elvis Presley settya kanow gwlas dhe rhythmow R&B. R&B yw gelwys '''"rock'n'roll du"''' treweythyow ha kanoryon kepar ha Fats Domino, Chuck Berry ha Little Richard yw konsidrys yn-mysk ragresoryon rock'n'nroll.  

=== Soul ===
Styr ''soul'' yw "enev". Leveris yw kaner ha pianydh Ray Charles dhe dhevisya ''soul''. Ev a dhallathas rekordya yn 1951.

Unn aral a dhallathas y'n keth spys o James Brown a dhisplegyas ''funk''. Hevelep dhe ''soul'' yw funk mes an poslev yw war gynsa pols an barr gans rhythm treusakennek.  

== An 1960ow ==
=== An Twist ===
Yn 1959 Hank Ballard and the Midnighters a rekordyas ''"Teardrops on Your Letter"''. War du aral an blasen o kan henwys ''"The Twist"''. Yn 1960 Chubby Checker a rekordyas y versyon y honan a ''"The Twist"'', hag ev a dhevisyas [[Dons|dons]] rag mos gans an gan. Y teuth an dons fest gerysda yn ollvysel. An nessa bledhen Chubby Checker a rekordyas ''"Let's Twist Again"''.

=== Motown ===
Yn 1959 fondys veu kowethyans Motown gans Berry Gordy yn Detroit. Kanoryon moyha gerysda Motown yw Diana Ross, Smokey Robinson, Stevie Wonder ha Michael Jackson.

=== R&B yn Breten Veur ===
Y'n 1960ow bagasow kepar ha'n Rolling Stones, Manfred Mann ha'n Kinks a wre goslowes orth blasennow koth R&B ha gwari eghen dredanek a R&B.

== Tus eral a vri yn R&B ==
Tus erel a vri yn R&B a gomprehend Booker T and the MG's, Sly & The Family Stone, Ike Turner, Tina Turner, Whitney Houston, Destiny's Child (a gomprehendyas Beyonc√©), Luther Vandross, Alexandra Burke ha Mary J Blige.

<gallery>
Louis_Jordan,_New_York,_N.Y.,_ca._July_1946_(William_P._Gottlieb_04721).jpg|Louis Jordan
Fats_Domino_1956.png|Fats Domino
Bo-Diddley.jpg|Bo Diddley
Destiny_Child_at_Super_Bowl_XLVII_halftime_show.jpg|Destiny's Child
Little_Richard_1957_(crop).jpg|Little Richard
Diana_Ross_(1982).jpg|Diana Ross
Helmfrid-sofa4_Touched.JPG|The Kinks
</gallery>

{{Posek 1,000}}
