[[Restren::Little Red Riding Hood - J. W. Smith.jpg|skeusennik|Hwedhlow a'n dus vyghan, kepar ha [[Huk Vyghan Rudh]], yw furv a lien gwerin.]]
'''Lien gwerin''' yw an somm diskwedhek a [[Gonisogeth|wonisogeth]] kevrennys gans unn bagas a dus ha'n hengovyow kemmyn dhe'n wonisogeth po iswonisogeth ma. Yn dhespit dhe'n ger '[[lien]]', nyns ywa saw taklow [[Skrifa|skrifys]] po [[art]] ughel. Yssynsys yw hengovyow war anow kepar ha hwedhlow, poyntys a skiens ha gesyow, keffrys hag [[ilow]], [[dons]], [[henhwedhlow]], gwariow [[Flogh|fleghes]], [[Kryjyans|kryjyansow]] kemmyn, usadow ha moy yn [[tus]] komparek.

Y syns ynno gonisogeth pythek, a isyow drehevel hengovek dhe [[Gwariell|wariellow]] kemmyn dhe'n bagas. Ynwedh y syns ynno gonisogeth usadow kepar ha gwriansow gwrys rag kryjyansow an werin, an furvow ha devosow a solempnyansow kepar ha [[Nadelik]] ha demedhyansow, donsyow gwerin kepar ha'n troyll ha devosow urdhya. Pub onan a'n re ma, po yn unnik po war-barth, yw gwelys avel pyth lien gwerin.

Wosa aswon pythow lien gwerin, an studhyer a lien gwerin a assay konvedhes an usadow, kryjyansow po pythow rag an bagas, awos na via an taklow gonisogethel ystynnys marnas yth esa dhedha perthynekter a bes y'n bagas. Styr a pyth lien gwerin a yll chanjya, rag ensampel: nyns yw solempnyans [[Nos Kalan Gwav]] a'n 21a kansvledhen an keth ha Nos Kalan Gwav an [[Osow Kres]]. Hengov yw fara kofhes; wosa ev dhe gelli y borpos hewul, nyns eus acheson rag y dhanvon pella marnas y vos res styr dres kynsa us an gwrians.

Ny yllir kavos lien gwerin dre gors dyski formel yn skol po dre studhya an artys fin. Yn le a henna, an hengovyow ma yw ystynnys yn anfurvel a unigyn dh'y gila po dre gows po der y diskwedhes.
