An Revrond Dr '''William Borlase''' (2sa [[Mys Whevrer|Hwevrer]] [[17ves kansblydhen|1695]] &ndash; 31ns [[Mys Est|Est]] [[18ves kansblydhen|1772]]) o pronter hag antikwari [[Kernewek]]. Y kenys ev yn [[Penndin]] (plyw [[Lannyust]]) ha kavoes y adhyskans orth [[Pennsans]], [[Aberplymm]], ha [[Pennskol Rysoghen|Rysoghen]]. Y sakrys ev yn 1720 hag appoyntya prontor a [[Lusowan]] &ndash; y turya ev y'n soedh ma der dhiw vlydhen war hanterkans. Yn 1732 y kava ev prontereth Lannyust ynwedh. 

Yn 1749 y skrifas Borlase erthygel a-dro dhe [[Adamant|adamantys]] [[Kernow]], ha rag henna yth eth ev ha bos esel an Kowethas Ryal. Y tyllas ev ''Cornish Antiquities'' yn 1754, akont a-dro dhe [[Syllan]] yn 1756, ha ''Natural History of Cornwall'' yn 1758. Y ros ev dhe'n Gwithti Ashmolean, [[Rysoghen]], niver a enyvales gyllys yn meyn ha traow erell. Borlase a aswonni niver a dus lettrys a'y dermyn, yn arbennik [[Alexander Pope]].

Borlase a witha lies dornskrif Gernewek a'y gowetha ([[John Boson]], [[John Keigwin]], [[Thomas Tonkin]], h.e.), rag ensampel ''[[Nebbaz Gerriau dro tho Carnoack]]'' ha browsyon a ''The Duchesse of Cornwall's Progress'' gans John Boson. Y ferwis ev yn Lusowan.

Diyskynnyas dhodho, William Copeland Borlase, a dhyllas y dhornskrifow yn-dann an hanow "A Collection of hitherto unpublished Proverbs and Rhymes in the ancient Cornish Language" yn [[1866]].

{{Porth Kernow}}

[[Category:Skriforyon yn Kernowek|Borlase, William]]
[[Category:Kernowyon|Borlase, William]]
