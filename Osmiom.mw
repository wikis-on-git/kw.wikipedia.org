{{Taklow| fetchwikidata=ALL | suppressfields= * | image2 = Os-TableImage.svg }}

Elven gymyk yw [[Osmiom|'''osmiom''']], niver 76 y'n [[An Vosen Beriodek|Vosen Beriodek]]. Y furvell gymyk yw '''Os'''. An hanow a dheu dhyworth an ger [[Grew|Greka]] ''osme'', ow styrya fler (enep an elven a fler osmiom tetroksid, hag a'n jeves sawor poos mosek).

Nyns eus rann dhe osmiom y'n korf denel. Nyns yw an elven gwenonek, mes osmiom tetroksid a serr an skevens, lagasow ha kroghen. Diskudhys veu osmiom yn 1803 war-barth an elven [[indiom]] pan wrug Smithson Tennant hwithrans war [[Platinom|blatinom]]. Askorrys yw osmiom dhyworth purhe [[nikel]], mes nyns eus gorholeth rag an elven, ytho askorrans ollvysel yw le ages 100 kg an vledhen. Usys yw avel katalydh lemmyn. Y'n termyn eus passyes, usys o dhe wul minyon pluven pennfenten, naswedhow gwarioryon plasenn ha bollennow golow (hanow an kowethyans Osram a dheu dhyworth '''os'''miom ha wolf'''ram''').

Poos atomek osmiom yw 190.23, y boynt teudhi yw 3054°C a'y boynt bryjyon yw 5027°C. Y dhosedh yw an ughella a bub elven oll, 22.6kg an liter. Alkan lenter arghansek yw.

==Mirva==
<gallery class="center" widths="175px" heights="150px">
Restren: Tip_of_filler.jpg |skeusennik|Min pluven pennfenten
Restren: Smithson_Tennant_Blue_Plaque.jpg |skeusennik|Leghen a enor Smithson Tennant yn Selby, [[Konteth Evrek]]
Restren: Osmium_cluster.jpg |skeusennik|Gwrysow osmiom
Restren: Osram_Factory_1931.jpg |skeusennik|Gweythva Osram yn Hammersmith, [[Loundres]]
</gallery>

[[Klass:Elvennow kymyk]]
