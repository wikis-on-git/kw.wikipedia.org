'''Pri gwynn''' yw growan podrek devnydhys yn diwysyans paper, cheni ha medhygneth.  Kevys veu yn Bre Tregonin (po Tregonning), ogas dhe [[Eglosvreg]] (po Breage) gans kymyst dhiworth [[Aberplymm]], [[William Cookworthy]] y hanow, yn 1746.  Nyns o an pri gwynn na da, byttegyns, hag yn 1748 ev a gavas proviyans gwella war an Hensbarrow ogas dhe [[Sen Ostel]].  Fondys veu an kynsa Kowethas Pri Gwynn Kernewek yn 1782, ha pri gwynn kernewek a veu dannvenys ganso, yn gorholyon dhiworth an porthow Porth (Par) ha Porthmeur (Charlestown), dhe lies priweythva dhe vri (kepar ha Wedgewood) yn kres Pow Sows.
Kyn tegeas an balyow sten ha kober, hwath yn fyw yw an diwysyans pri gwynn ha pur boesek yw rag erbysieth kernewek hedhyw, yn-dann rewl a gowethas henwys ''Pri Gwynn Sowsnek'' (sic).  Menydhyow a skoellyon dhiworth an diwysyans ma yw tremynn aswonnys yn ta yn ranndir Sen Ostel.
