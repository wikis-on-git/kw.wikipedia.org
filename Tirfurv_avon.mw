{{Taklow | fetchwikidata=ALL | suppressfields= }}

'''Tirfurvow avon''' yw an nasyow a sew chanj kawsys gans [[Argerdhow avon|argerdhow esknians ha godhesans gans avon]].  Pan wra [[Dowr|dowr]] drehedhes enep an nor avel glaw po ergh, yma nerthedh dhodho. Usys yw rann an nerthedh dhe fetha rutyans y’n kanel. An remenant a dreusperth godhes yn-nans an avon, ow chanjya shap an tir. Yma settow erel a dirfurvow a-hys an [[Tirfurvow arvorel|arvor]] hag yn ranndirow [[Tirfurv rewlivel|rewlivel]].
==An kreungylgh==
[[Restren:Kreungylgh.jpg|400px|Mappa kreungylgh]]



Yma dhe bub avon hy ranndir hy honan henwys kreungylgh, hag a dhegemmer dowr gans glaw hag ergh. Hanow an or ynter dew greungylgh yw keyn dewdhowr, hag a sew tir ughel a-dro dhe’n kreungylgh. [[Pennfenten (tirfurv avon)|Pennfenten]] yw an tyller yn le may talleth avon hag [[Aber (tirfurv avon)|aber]] le mayth a dhe’n mor. [[Ragavon]]ow a res dhyworth pennfentynnyow, hag omjynnya yn [[Kemper (tirfurv)|kemperyow]].
Dell yw usys, yma teyr rann dhe greungylgh avon. 
<gallery>
Source_of_the_river_Severn-Tarddiad_Afon_Hafren_-_geograph.org.uk_-_228886.jpg|skeusennik|[[Pennfenten (tirfurv avon)]] Dowr Havren
Encontro_das_Águas_-_Manaus.jpg|skeusennik|[[Kemper (tirfurv)|Kemper]] Avon Negro (tewl) hag Avon Amazon (leysek) yn Manaos
Red_Gill_Beck_-_geograph.org.uk_-_1405939.jpg|skeusennik|[[Ragavon]] yn menydhyow Pow an Lynnyn
Drainage_basin_map_of_Touch.jpg|skeusennik|Mappa kreungylgh
</gallery>
==Tirfurvow==
[[Restren:Tirfurvow_avon.jpg|700px|Tirfurvow avon]]
==Hyns ughella an avon==
Y’n rann ughella, yma meur a rutyans gans an gweli karnek. Chyf argerdh an avon yw esknians. An pennfenten y honan a dhisav an leder, owth eskni gweres tro’ha topp an menydh. An dowr y’n ragavonow a godh yn-nans dowrlammow munys, ha krava tell munys yn gweli an gover gans gweres meyn munys. An tell ma yw kowbollow, furvyes pan wra trobollow draylya grow war weli an gover ha’y rutya. An gover a wra gwia ynter rosyow kesjunnys ha shap an nans yw avel V gans ledrow serth. 
<gallery>
ThePotThatWashesItself.jpg|skeusennik|Kowboll meur yn Stat Evrek Nowydh
Russell_Falls_2.jpg|skeusennik|Dowrlam Russel yn Tasmania, Ostrali, ow tiskwedhes nivel an garrek gales
Victoria_Falls,_Zimbabwe_04.jpg|skeusennik|Kownans yn-dann Dowrlam Victoria, ynter Zambi ha Zimbabwe
Interlocking_spurs_-_geograph.org.uk_-_45568.jpg|skeusennik|Rosow kesjunnys yn Shropshire, Pow Sows ow tiskwedhes shap V an nans
</gallery>
Mars yw karrek gales desedhys a-dreus hyns an avon, furvys yw dowrlam. An dowr a lamm dres balek a’n garrek gales yn plommboll yn-danno. Dell yth eskni an dowrlam war-dhelergh, furvyes yw kownans kul gans tenwennow serth.

==Hyns kres an avon==
Y’n rann ma, esknians ha godhesans yw argerdhow an avon. Moy ledan yw nans an avon, gans leur gwastas henwys [[Fennva|fennva]]. War bub tu yma leder serth henwys rynn. An avon a gogrenn a du dhe du. An avon a eskni als gogrenn war lann a-ves dhe’n tro, ha godhesa war lann a-ji dhe’n tro (treth gogrenn). Dell wra glannow an gogrenn chanjya savle, y hyll dew du an gogrenn metya. Hemm a furv stummlynn. Savle yn le may feu kogrenn nans ys termyn hir yw kreyth kogrenn. Lenwys o gans godhes. Mar derr an avon war-nans ha furvya fennva nowydh, gesys yw terras avon.

<gallery>
Pasture_at_Talyrnau_-_geograph.org.uk_-_1098663.jpg|skeusennik|Fennva ha rynn an Dowr Dyfi yn Kembra
The_Carstairs_meanders_from_the_air_(geograph_5676421).jpg|skeusennik|Kogrennow war an Dowr Clyde yn Alban, ow tiskwedha stummlynnyn ha kreyth kogrenn
 Afon_Hafren_-_River_Severn_-_geograph.org.uk_-_393442.jpg|skeusennik|Treth gogrenn
Meander.JPG|skeusennik|Als kogrenn
River_terrace_and_floodplain_in_Lugg_valley_-_geograph.org.uk_-_387659.jpg|skeusennik|Terras avon
</gallery>

==Hyns isella an avon==
Godhesans yw an chyf argerdh y’n rann ma. Pur wastas yw an nans. War denewen an avon, godhesys yw tewes ha leys dhe furvya tommennow. Heyl yw rann an avon hag a dhegemmer mortidys. Nebes avonow a furv delta mars yw godhevys meur a wodhes y’n aber ha nyns eus mortidys.
<gallery>
Ganges_River_Delta,_Bangladesh,_India.jpg|skeusennik|Delta Dowr [[Ganga]] yn [[Eynda]]
Reflection_-_geograph.org.uk_-_459548.jpg|skeusennik|Tommen ryb Castle Dyke, Konteth Lincoln
Estuary_in_Hayle_-_geograph.org.uk_-_1894160.jpg|skeusennik|Dowr [[Heyl]], [[Kernow]]
</gallery>

[[Klass:Dowr]]
