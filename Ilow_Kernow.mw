[[File:BrendaWootton06.JPG|thumb|right|200px|[[Brenda Wootton]]]]
Yma '''[[ylow|ilow]] [[Kernow]]''' ow synsi ynni hengovyow [[bandyow brest]] ha [[keuryow mebyon]] ow talleth yn ertach diwysyansek trevow [[balyow yn Kernow|bal]]. Yma dasvywnans a wonisogeth [[keltek]] a-dhia [[Nessa Bresel an Norvys]] ow krevhe kevrennow ynter ilow Kernow ha'n powyow keltek erell. Band teylu [[Anao Atao]] yw gwrythyoryon kan werin keryes gwella, dell hevel.

Ilewydhyon gernewek res usas maynys divers, hag y'ga mysk an ''mandolin'', an ''banjo'', an ''accordion'', an ''bazouki'', ha maynys hengovek keltek. An [[kroeder kroen]] (sort a ''bhodhrán'' kernewek) yw tambour meur y hanow.

[[Troyll|Troyllyow]] po goelyow ilow o kemmyn, ha haval dhe'n ''festoù-noz'' [[Breten Vyghan|bretonek]] ha'n ''céilí'' [[Iwerdhon|gwydhelek]]. Keryes da yw ilow dons kernewek yn arbennik rag [[dons pluvek]] a'n [[19ves kansblydhen]], grondys yn dons an lys [[Pow Frynk|frynkek]].

Yth esa [[Richard Gendall]] ha [[Brenda Wootton]] ow kul kanow y'n [[yeth kernewek]] dres lies blydhen. Y'n eur ma, yma niver a vandyow ow kul ilow y'n taves kernewek, y'ga mysk [[Dalla]] (keltek), [[Skwardya]] (rokk 'karrji'), [[Krena]] (rokk po punk), [[Sowena]] (jazz), [[Covath]] (hengovek, gans fyll), [[Bolingey Troyl Band]], hag [[Anao Atao]] (keltek).

===Kampoellansow===
*Mathieson, Kenny. "Wales, Isle of Man and England". 2001. Yn Kenny Mathieson (Pennskrifer), ''Celtic music'', folennow 88-95. Backbeat Books. ISBN 0-87930-623-8

{{Porth Kernow}}

[[Category:Kernow]]
[[Category:Ylow]]
