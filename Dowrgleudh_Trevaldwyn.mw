[[Restren:Carreghofa Locks - geograph.org.uk - 52478.jpg|skeusennik|An dowrgleudh dhe yetys-dowr Karrekhova.]]
[[Dowrgleudh]] yn [[Powys]], yn [[Kembra]] est, hag y'n north-west a [[Shropshire|Bow Amothik]] yn Pow Sows west yw an '''Dowrgleudh Trevaldwyn''' ([[Kembrek]]: ''Camlas Trefaldwyn'', [[Sowsnek]]: ''Montgomery Canal''). Y pon an dowrgleudh dres 33 mildir (53 km) a-dhyworth an [[Dowrgleudh Lanngollen]] (dhe Dhibarthva Frankton) dhe'n [[An Drenowyth|Drenowyth]], dres [[Llanymynech|Lannanvenegh]] ha'n [[Y Trallwng|Trallonk]].

Yn terowel y feu an dowrgleudh a-dhyworth Lannanvenegh ha'n Drenowyth henwys an '''Dowrgleudh Pow Trevaldwyn''', henwys rag an gonteth may ponya dresti, hag eev skwardyes yntra skorrow west hag est. Dhe yetys-dowr [[Carreghwfa|Karrekhova]] ogas dhe Lannanvenegh an Dowrgleudh Pow Trevaldwyn a junya dhe Skorr Lannanvenegh a'n [[Dowrgleudh Ellesmere]]. Elvennow an Dowrgleudh Trevaldwyn ma a-lemmyn a veu unyes dre vones rann a rosweyth an [[Dowrgleudh Kesunyas Pow Amothik]]; Dowrgleduh Ellesmere yn 1846, Skorr an Est yn 1847, ha Skorr an West yn 1850.
[[Restren:Pump House from south of the river - geograph.org.uk - 1243081.jpg|skeusennik|Pompji dhe'n Drenowyth, Powys. Dowr a-dhyworth an Havren (a-dherag) a veu pompyes omma dhe brovia dowr rag an dowrgleudh a bonyas a-dryv dhe'n byldyans.]]
Y hedhas devnydh an dowrgleudh ow holya aswa yn 1936, hag y feu forsakyes yn sodhogel yn 1944. Gans dasserghyans devnydh a dhowrgleudhyow y'n 20ves kannsvledhen dhiwedhes, an dhew dhowrgleudh a veu henwys an Dowrgleudh Trevaldwyn, kyn na wra, ha byth na wrug, an dowrhyns mones dhe drev [[Trefaldwyn|Trevaldwyn]].

Y'n jydh hedhyw nyns eus saw 7 mildir (11 km) a'n dowrgleudh hefordh a-dhyworth Dibarthva Frankton dhe Borthva Gronwyn, an rann ma yw junyes gans remenans rosweyth an Trest Dowrgleudhyow hag Avonow kenedhlek; yn tibarow, yma rann gott dhe Lannanvenegh ha rann gresel a'n dowrgleudh a-dro dhe'n Trallonk yw hefordh keffrys, kynth yns 'enyshes' a-dhyworth an rosweyth dowrgleudhyow kenedhlek. Ober daskor a wrer hwath rag lesa'n rannow hefordh.

== Gwelewgh ynwedh ==

* [[Dowrgleudh]]

* [[Rol a dhowrgleudhyow yn Kembra]]

<br />

[[Klass:Dowrgleudhyow]]
