'''Tewdar''' po '''Teudar''' (a-dro dhe 520 &ndash; a-dro dhe 580) o maghtern [[Breten Vyghan|bretonek]] ha pennsevik [[Kernow|kernewek]] y'n [[Oesow Kres]] a-varr. 

Yn [[lyenn Kernewek]], ev yw turant ha pagan a bersekutya an [[Sans|sens]] [[kristyon]] a'n oes na. Rag ensampel, yn ''[[Bywnans Meryasek]]'', y lys usi yn [[Menek]], ha chassya [[Meryasek]] a-dhiworth Kernow a wra ev. Tormentorys pals yw arvethesigyon Tewdar y'n hwedhel ma, ha [[Mahomm]] ev a wordh. Yn ''[[Bewnans Ke|Bywnans Ke]]'', Tewdar a appos fydh [[Ke]] ow skornya dyskas an [[Trynses]] ha'n dineythyans gwyrgh. 

War-lergh David Nash Ford,[http://www.earlybritishkingdoms.com/bios/tewdwmph.html] tas Tewdar o Hoel Veur, noy an [[myghtern Arthur]]. Tewdar o divroys a'y wlaskor [[Kernow Vyghan]] yn Breten Vyghan gans Macliau, myghtern [[Venetens]], hag ena selya y vyghternses yn [[Pennwydh]] ha [[Kerrier]]. Yn 577, Tewdar a fethas Macliau mes gasa y vreur Weroc war dron Venetens.

Furv [[Latin]] y hanow a via nepprys ''Teutharius'', nepprys ''Theodoricus''. An [[Frankyon]] a's galwa ''Thierry'', ha'n [[Kembra|Kembroyon]] ''Tewdr''.

==Kampoellans==
* [http://www.earlybritishkingdoms.com/bios/tewdwmph.html Early British Kingdoms: Tewdwr Mawr, King of Brittany & Penwith] (yn [[Sowsnek]])

{{Porth Kernow}}

[[Klass:Bretonyon]]
[[Klass:Kernowyon]]
[[Klass:Myghternedh]]
