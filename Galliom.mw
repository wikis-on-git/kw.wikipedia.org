{{Taklow| fetchwikidata=ALL | suppressfields= * | image2 = Ga-TableImage.svg }}

Elven gymyk yw [[Galliom|'''galiom''']], niver 31 y'n [[An Vosen Beriodek|Vosen Beriodek]]. Y furvell gymyk yw '''Ga'''. An hanow a dheu dhyworth ''Gallia'', hanow [[Pow Frynk]] y'n yeth [[Latin]]. Hemm yw onan a dhiw elven henwys dhyworth Pow Frynk (frankiom yw an eyl). Nyns eus devnydh dhe galliom y'n korf denel.

Diskudhys veu galliom yn 1875 gans Paul-Émile Lecoq de Boisbaudran yn [[Paris]]. Pan y firas ev orth spektrum [[zynk]] dhyworth y voon, zincblende, ev a verkyas linennow na'ga gwelas kyns. Wosa purhe an sampel, ev a henwis an elven nowydh galliom. Re a lever Boisbaudran dhe henwel an elven war y lergh y honen. Y hanow kres o Lecoq, hevel dhe ''le coq'', frynkek rag kulyek, ''gallus'' yn latin. 

Askorrys yw galliom avel isaskor purhe zynk ha [[kober]]. Avel galliom arsenid (GaAs) usys yw dhe wul LEDow yn euryoryow ha daffar elektronek awos y vos hanterkendegor. Fest dhe les yw galliom arsenid dhe wul ughjynnow-amontya. Usys yw an isotop galliom-67 yn medhegel dhe dhyghtya melanoma.

Alkan gwynn-arghansek yw galliom, medhel lowr dhe dreghi gans kollell. Yma dew isotop, galliom-69 (60%) ha galliom-71 (40%). Y boos atomek yw 69.72. Nyns yns i radyoweythresek. Pyth koynt yw galliom dhe lehe orth teudhi, dyffrans dhe alkenyow erel. Y boynt treudhi yw 30°C ha'y boynt bryjyon 2403°C, an efander tempredh moyha (2373°C) dhe bub elven oll.

==Mirva==
<gallery class="center" widths="175px" heights="150px">
Restren: Lecoq_de_Boisbaudran.jpg |skeusennik|Paul-Émile Lecoq de Boisbaudran
Restren: Blue LEDs in front of a white painted wall.jpg |skeusennik|LEDow
Restren: Laser.jpeg |skeusennik|Laser diod owth usya galliom
Restren: Pixels123.jpg |skeusennik|Piksellow war skrin jynn-amontya
Restren: Summit (supercomputer).jpg |skeusennik|Ughjynn-amontya
Restren: Gallium drops.ogv|thumbnail|Banaghow galliom owth omjunya
</gallery>

[[Klass:Elvennow kymyk]]
