{{Taklow| fetchwikidata=ALL | onlysourced=no| suppressfields= }}

'''Karrek dreusfurvek''' yw [[Karrek|karrek]] chanjys gans tomder po gwaskedh. Y hwer treusfurvyans dell yw usys ogas dhe omherdhyans a vagma po down y'n grestennen.
[[Restren:Treusfurvyans.jpg|350px|right|Omherdhyans a vagma ha'y dreusfurvyans omgelmys]]


Tempredhow moy es 150 dhe 200°C (300 dhe 400°F) ha gwaskedhow a 100 megapascal po moy (1,000 bar) a nas an garrek wreydhyel (''protolith''), neb a gaws chanjyow fisegel po kymyk meur. Dres an argerdh ma, yma an garrek yn studh soled, mes dres termyn hy a wra daskwrysegi dhe wiasedh po komposyans nowydh. An protolith a yll bos karrek danek, karrek wodhosek po karrek yw treusfurvek seulabrys. 

[[Restren:HornfelsKernewek.jpg|right|350px|Golinyans ow tiskwedhes an monyow kevys yn karrygi treusfurvek yn-dann studhyow dyffrans a dempredh ha gwaskedh]]

Karrygi treusfurvek yw rann veur a grestennen an Nor hag a furv 12% a enep an tir.  

==Klassans==
Y hyllir aga hlassa herwydh an protolith, aga homposyans kymyk po monyow ha'ga gwiasedh.
===Protolith===
Mars yw possybyl aswon an protolith, y keworrir 'meta' dhe hanow an garrek, r.e. basalt treusfurvyes yw metabasalt, ha kevili treusfurvyes yw metakevili. 
===Komposyans===
Karrek dreusfurvek gwrys a wreunennow kanndir yw henwys kanndirit. [[Sarfven]] yw eghen arbennek a garrek dreusfurvek furvyes yn keynow kres an keynvor. [[Marbel]] yw karrek dreusfurvek a dhisplegyas dhyworth kalgh (kalsiom karbonat - CaO<sub>3</sub>).
===Gwiasedh===
Henwyn usys dhe glassa karrygi herwydh aga gwiasedh yw [[Shist|shist]], [[Labolven|labolven]] ha [[Hornven|hornven]].
* [[Shist]] yw karrek gans gwrysow a vyns kres hag yw furvyes yn rewyow platek hag a fols yn platyow po nivelyow le ages 1cm a dewder.
* [[Labolven]] yw karrek hag usi ow tiskwedhes gwrysow moy ages shistow, gans nivelyow moy es 1cm a dewder.
* Nyns usi granofels ow tiskwedhes platyow ha nivelyow vytholl. [[Hornven]] yw furv a granofels kevys yn [[Kernow]]. [[Legh]] yw karrek dreusfurvek gans gwrysow munys, ha gwiasedh folsys drefen treusfurvyans, mes nyns eus nivelyow drefen komposyans.

Usys yw an term 'para-' avel rager dhe dhiskwedhes protolith godhosek (rag ensampel parashist) ha'n term 'ortho' avel rager dhe dhiskwedhes protolith tanek (r.e. ortholabolven).

==Rol a garrygi treusfurvek==
:::[[Legh]]
:::[[Hornven]]
:::[[Sarfven]]
:::[[Marbel]]
:::[[Shist]]
:::[[Labolven]]

<gallery class="center" widths="250px" heights="200px">
Taj Mahal, Agra, India edit2.jpg|skeusennik|An [[Taj Mahal]], gwrys a varbel
Delabole_Slate_Quarry_2014.JPG|Mengleudh legh Delyow Boll, Kernow
Godrevy_Island.jpg|Ensamplow a hornven a Gernow, Enys Wodrevi
Kynance_Cove_2.jpg|skeusennik|Sarfven yn Kewnans, [[Lysardh]]
NY-Central-Park-Rock-7333.jpg|skeusennik|Bleyn a Shist [[Manhattan]] yn Central Park yn Cita [[Evrek Nowydh]]
4,030,000,000_Years_Acasta_Gneiss.jpg|skeusennik|Labolven Acasta dhyworth [[Kanada]], an kottha karrek war an Nor
</gallery>
