{{Taklow | fetchwikidata=ALL | suppressfields= }}


'''Kabsa''' (Arabek كبسة ''kabsah'') yw sand kemysk a ris, dyghtys war skudel gemmyn a dheu dhyworth [[Arabi Saoudek]] mes y prederir bos [[Boos|keginieth]] kenedhlek yn powyow Konna Tir Arabi. 

Gwrys an sand a ris a kig.  Dyghtys yw yn fenowgh yn powyow kepar ha [[Arabi Saoudek]], [[Koweyt]], [[Bahreyn]], [[Katar]], an [[Pennternasedh Unys Arabek]], [[Oman]], [[Yemen]], [[Iran]] ha'n difeythtir Negev yn [[Israel]]. Aswonys yw an sand avel ''makbūs/machbūs'' (Arabek مكبوس/مچبوس}).

== Gerdardhans ==
An hanow a dheu dhyworth an ger ''kabasa'' (Arabek كبس), ow styrya strotha po gwaska, drefen an devnydhyow bos strothys y'n unn pott.

==Devnydhyow==
Gwrys yw an sandys dell yw usys gans ris, (basmati herwydh usadow), kig, losow kegin ha kemyskans a spisys. Yma lies sort a kabsa, pubonan heb parow. 

Kavadow yw spisys kemyskys a-gynsow yn-dann niver a henwyn merk. An re ma a leha termyn pareusi, mes gans blas dyffrans dhyworth kabsa hengovek. An spisys usys yn kabsa a ervir y vlas, hag i a gomprehend puber du, kentrigow spis, kardamon, safran, kanel, limaval du, delyow baywydh ha know muskat. <ref>{{cite web|title=Al Kabsa - Traditional Rice dish|url=http://www.food.com/recipe/al-kabsa-traditional-saudi-rice-chicken-dish-289878|work=Food.com|access-date=23 June 2012}}</ref>

Chif devnydh a war-barth an spisys yw an kig. An kig yw usys herwydh usadow yw kig yar, kig gaver, kig on, kig kowrvargh, kig bewin, pysk po bibynes bubyn. Yn acheson kig yar, usys yw ''machbūs'' po yar gowal.

Y hyllir keworra alamandys, know pin, know dor, onyon ha sodones. .<ref>{{cite web|title=How to Make Kabsa|url=http://www.wikihow.com/Make-Kabsa|access-date=23 June 2012}}</ref>  Y hyllir afina an sand gans ''ḥashū'' (Arabek حشو) ha'y dhyghtya gans ''daqqūs'' (Arabek دقّوس), po sows aval-kerensa arabek gwrys yn tre. 

==Methodys kegina==
[[Restren:Machboos.JPG|left|skeusennik|Aswonys yw Kabsa avel''machbūs'' yn powyow Arabi.]]
Y hyllir kegina an kig rag kabsa yn fordhow divers. Fordh veurgerys a bareusi kig yw ''mandi''. Teknek hengovek yw a dheu dhyworth Yemen, le mayth yw keginys an kig yn toll down y'n dor. Fordh aral a bareusi ha dyghtya kig rag kabsa yw ''mathbi'', le mayth yw rastellys kig sawrys war veyn leven settys war benn regyth pooth. Tressa fordh,  ''madghūt'', yw kegina an kig yn gwaskoker.


==Dustini==
{{reflist}}

[[Klass:Bosow]]
