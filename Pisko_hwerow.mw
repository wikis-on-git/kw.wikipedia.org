{{Taklow | fetchwikidata=ALL | suppressfields= }}
'''Pisko hwerow''' yw diwes kemmyskys (po [[Koktel|koktel]]) dhyworth [[Perou]], pur gemmyn avel rann a ''cuisine'' Perou ha [[Chile]]. Hanow an diwes a dheu dhyworth 'pisko', an las selyek, ha’n term koktel 'hwerow', kampollans dhe [[sugen]] citrus ha hwekheans. An versyn a Berou a gomprehend pisko perouvek, sugen limaval, melysugen, rew, gwynn oy hag ''Angosturas bitters''. Hevelep yw an versyon a Chile, mes an pisko a dheu a Chile ha ny wrons i devnydh a’n gwynn oy ha bitters. An las selyek, pisko, yw eghen a ''aguardiente'' po dowr tomm frynkek gwrys dhyworth [[Grappa|grappys]]. Y hanow a dheu dhyworth porth Pisco yn Perou, ha usys veu nans yw mar bell ages 1764.

Devisys veu an koktel yn 1922 yn [[Lima]] gans an tavernor amerikanek Victor Vaughen Morris. Ev a argemynnas an koktel nowydh yn paperyow nowydh Perou ha Chile, hag yn skon y teuth gerys-da. Perou a solempen dy’gol poblek pub bledhen dydh Sadorn kynsa mis Hwevrer ragdho. Gerys-da yw ev erbynn lemmyn dres an Bys. Dyghtys yw yn gwedrennow ''old fashioned'', hag apoyntys veu avel koktel klassek kevos gans an IBA (Kowethas Keswlasek Tavernoryon).

Yn 2017 pan leveris kesweler dhe savla radyo yn Chile orth kaner bretennek Ed Sheeran dell longya pisko hwerow dhe Chile yn tien, Sheeran a worthebis bos gwell dhodho an versyon a Berou.  

[[Restren:VVM Younger.jpg|thumb|right|upright|alt=Photograph of a man| Victor Vaughen Morris, deviser an pisko hwerow]]
[[Restren:Morris-Bar-Pisco-Sour-South-Pacific-Mail-1924.JPG|thumb|left|upright| Argemynnans rag Morris’ Bar yn 1924]]
<gallery>
Wong_Event.jpg|skeusennik|Imach dhe enora Morris yn Lima
2010-0109-Lima-HotelBolivar.jpg|skeusennik|Ostel Bolivar yn Lima, onan a’n tylleryow kynsa dhe wertha an pisko hwerow 
Presidentes_Cristina_Fernandez_y_Alan_Garcia_brindan_con_pisco.jpg|skeusennik|Lewydh Arghantina Cristina Fernández ha lewydh Perou Alan García a yv yeghes gans pisko hwerow yn Palys an Governans Perou yn 2010 
Aerial_view_of_Pisco.jpg|skeusennik|Skeusen a’n ayr – trev Pisco yn Perou wosa dorgrys meur yn 2006
Pisco-bottles-Chile.jpg|skeusennik|Botellow pisko dhyworth Chile
</gallery>

[[Klass:Diwosow]]
