[[Restren:Luxulyan Station on the Newquay Branch - geograph.org.uk - 775143.jpg|skeusennik|Tren ow tiberth Gorsav Logsulyan. Gweladow yw kammas a-dhelergh dhe skovva an kay, ple'th esa Kay Dew ha'n loup-passya yn termyn eus passyes.]]
Gorsav a serv an bluw ha treveglos a [[Logsulyan]] yn [[Kernow]] Kres yw '''Gorsav Logsulyan'''. Desedhys yw war [[Linen Arvordiryow Atlantek|Linen Arvorduryow Atlantek]] ha dyghtyes yw gans [[Great Western Railway]] a ober trenow a hedh omma. Gorsav-govyn yw, ytho yma res dhe drethysi war an tren leverel dhe'n gwithyas-tren y fynnons diyskynna, yma res dhe'n re a vynn yskynna y'n tren sinya dhe'n lewyer. 

[[Restren:Luxulyan.jpg|skeusennik|Gorsav Logsulyan dhyworth an kay.]]
An kensa hyns-horn dhe ygeri yn Logsulyan o an [[Hyns-Tramm Treffry]], mes yn 1874 yth ygeris an [[Hyns-horn Monow Kernow]] a wrug dhe hyns-tramm bos dres nivera. Trenow trethysi a dhallathas yn 1876, ow stoppya orth kay henwys ''Bridges'' (Ponsow). Eylhenwys veu an gorsav yn 1905 dhe ''Luxulyan'' (Logsulyan). Yth esa dew gay ha loup-passya dhe Logsulyan esa ystynnys yn 1910. Y'n keth bledhen, y feu removyes an dhew gay esa eylsettyes gans kay-enys yntra kledhrennow an loup. Yth esa garth-gwara a veu deges yn 1964, an keth bledhen avel stubb an Skorren Colcerrow, enep an eyl kay ha'n loup-passya.

== Displegyans an tyller ==
Y'n jydh hedyw, yma unn kay dhe Logsulyan gans skovva hag esedhow. Yma gwel-kerri byghan a jun gans vownder a-dryv dhe'n tyller.

== Gweller keffrys ==
* [[Linen Arvordiryow Atlantek]]
* [[Keskowethyans Kledhrennow Dewnens ha Kernow]]
* [[Gorsav Porth]]
* [[Gorsav Lanndreth]]
* [[Gorsav Karnrosveur]]
* [[Gorsav Tregarrek]]
* [[Gorsav Fordh Sen Kolom]]
* [[Gorsav Goonkoyntrel]]
* [[Gorsav Tewynblustri]]

[[Klass:Kernow]]
[[Klass:Gorsavow|Logsulyan]]
