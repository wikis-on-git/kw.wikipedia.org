[[Restren:Guernica museum sofia queen on july 2018.jpg|alt=Guernica yw lymnans meur y vri a-dro dhe'n godhevyans gwrys gans bresel, lymnys yn 1937 gans Pablo Picasso.|skeusennik|Guernica yw lymnans meur y vri a-dro dhe'n godhevyans gwrys gans bresel, lymnys yn 1937 gans [[Pablo Picasso]].]]
'''Bresel''', po '''bell''', yw kas glew yntra [[Stat|statys]], [[Governans|governansow]], [[Kowethas|kowethasow]] po bagasow parabreselek, kepar ha soudoryon gober, omsevysi ha trevluyow. Yn fenowgh, yma meur a freudh, argas, diswrians ha marwoleth, kawsys gans luyow avrewlys po rewlys. Dre vras, yma an us a arvow ha soudoryon dhe vreselyow. [[Lagha]] keslwasek dengerenjedhek yw sett a rewlys a assay finwetha an effeythyow bell. 

Yma dew eghen a vresel aswonnys gans lagha keswlasek dengerenjedhek:

* "Kasow keswlasek" yntra dew stat po moy.
* "Kasow ankeswlasek" yntra governans a bagas a-der governans po yntra dew vagas a'n par ma.

Karl von Clausewitz a welas bresel avel toul [[Politegieth|politek]]. Y [[lyver]] ''On War'' (A Vresel) a-dro dhe [[filosofieth]] vreselek yw an oberen gans an moyha delanwes ow tochya an [[istori]] ha strateji a vresel. Awtorita a-varra yn kever bell o [[Sun Tzu]] neb a'n gwelas avel drokter res porres yn y lyver ''The Art of War'' (An Art a Vresel).

Breselyow re beu gwrys dhe wul maystri war asnodhow naturel, rag achesonys [[Kryjyans|kryjyek]] po [[Gonisogeth|gonisogethel]] ha rag an kespos politek a nell. Keffrys, i re beu gwrys rag an avowadewder a laghys komparek, rag assoylya argyansow a [[Tir|dir]] po [[arghans]] ha rag lies reson aral. Yn fenowgh yth yw an skila a by bresel pynag pur gomplek.

An kynsa dustuni a bell [[Kynsistori|kynsistorek]] yw korflan Vesolithek yn Jebel Sahaba yn [[Afrika]] hag yw a-dro dhe 14,000 bloodh, dell dhismygir.

{{unn k}}
{{Posek 100}}

[[Klass:Breselyow| ]]
