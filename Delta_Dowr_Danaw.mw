{{Lle | fetchwikidata=ALL | suppressfields = }}

[[Ertachva an Bys UNESCO]] yw '''Delta Dowr Danaw'''. ([[Roumanek]]: ''Delta Dunării'')  {{Audio|Ro-Delta Dunării.ogg|Leveryans|help=no}}.  Hemm yw an nessa moyha delta yn [[Europa]] wosa Delta [[Dowr Volga]]. Yma an brassa rann a’n [[Tirfurv avon#Hyns isella an avon|delta]] yn [[Roumani]] (1331 mildir pedrek), gans tamm byghan yn [[Ukrayn]] (272 mildir pedrek). Ertachva an Bys a gomprehend an Komplek Morlynn Razim-Sinoe ynwedh, desedhys dhe’n soth, dhe wul arenebedh kowal a 1994 mildir pedrek. Apoyntys veu avel Ertachva an Bys ha tyller glybdir Ramsar yn 1991. 

[[Restren:Danube_delta_chart.png|thumb|Mappa Delta Dowr Danaw|800px]]
==Doronieth==
An delta a dhallathas furvya a-dro dhe 4000 KOK pan sevis nivel an mor. Lettys veu an Dowr [[Danaw]] gans bank tewes hag y tallathas an avon drehevel lappys tewes. A-dro dhe 40% a’n delta veu drehevys y’n vilvledhen dhiwettha, drefen tus dhe dreghi koswigow, ow kawsya esknians [[gweres]]. Patron komplek a brasow, keunegennow, goverow ha lynnyn yw. An ughelder kresek yw 0.52m hag a-dro dhe 20% a'n delta yw yn-dann nivel an mor.
==Godhvewnans==
Desedhys yw an delta war fordhow divroans posek dhe [[Edhen|ydhyn]], ha kevys yw 320 ha moy a eghennow ena, yn aga mysk pelikanes, lobigow gwynn hag ergowannow. An avonow yw bewva dhe lies eghen a buskes, kepar ha krijes (''sturgeon'') ha lynnbuskes (''carp''), ha’n lynnyn dhe buskes erel kepar ha dowresti (''catfish'') ha tranchys (''tench''). Yn-mysk an enevales yma [[Dowrgi Eurasiek|dowrgeun]], mynkes ha badhes gwyls. 
==Poblans==
A-dro dhe 20,000 a bobel yw trigys y’n delta, 4,600 anedha yn porth Sulina. An delta yw onan a’n tylleryow leha poblek yn [[Europa]]. Pur gonnyk yw an drigoryon avel marnoryon. Yn hwir, unn drevesigeth, Mila 23 (poblans 1,200), a brovia sportysi neb a waynyas lies pewas y’n [[Gwariow Olympek]] (8 [[owr]], 9 [[arghans]] ha 2 [[brons]]), Kampyoriethow an Bys (32 owr, 26 arghans ha 31 brons) ha Kampyoriethow Europek (20 owr, 12 arghans ha 10 brons), pub pewas rag kanouya.
<gallery>
TulceaDonaudelta2010Video.ogv|skeusennik|Gwydhyow a’n delta
Cañas_(Phragmites_australis),_Delta_del_Danubio,_Rumanía,_2016-05-28,_DD_18.jpg|thumb|Korsek y’n delta 
LeteaMill.jpg|thumb|Melin wyns koth Letea
Danube_Flower.jpg|thumb|Skudellow dowr
Pelicani_din_Delta_Dunarii.PNG|thumb|right|Pelikanes 
DeltaRBDD.jpg|skeusennik|Mappa a oryon Ertachva an Bys
</gallery>
[[Klass:Ertachva an Bys UNESCO]]
