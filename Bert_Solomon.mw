{{Person | fetchwikidata=ALL | onlysourced=no | suppressfields= | nationality = [[Image:Flag of Cornwall.svg|25px]] [[Kernow]]}}
[[Restren: Cornwall_rugby_1908.jpg|alt=Bert Solomon|skeusennik|Para Kernow y'n Gwariow Olympek, yma Bert Solomon owth esedha y'n rew kres war a dhyghow pella]]

Bert Solomon (8 Meurth 1885 – 30 Metheven 1961) o gwarier [[Rugby|rugbi]] unys a [[Kernow|Gernow]]. Lower a dus a dyb dell ev o an gwarier rugbi gwella dhyworth Kernow bythkweth. Y sleyneth war an park via keworra 1000 a dus dhe’n routh. Onan a'y vreder o [[Barney Solomon]].

Den digoweth o Bert Solomon, neb a gara y gelemmi, dybri hogennow hag eva korev. 

Ev a dhallathas gwari rag Redruth R.F.C. yn 1903, ow mos distowgh dhe’n para kynsa. Dewiswys veu ev rag Kernow skon awosa, hag ev a gavas 26 kapp rag Kernow. Kreswas o war an park. Krev, byw ha skav o, gans uskisheans tromm ha’n gallos dhe wertha fekler.

Ev o yn para [[Breten Veur]] yn [[Gwariow Olympek]] pan gollas Breten Veur dhe [[Ostrali]] y’n pennwari yn [[Loundres]], 26ens a vis Hedra 1908. Ev a skoryas kyn kollas an para 3 – 32. Para Kernow a ganasedhas Breten Veur drefen i dhe waynya Kampyonsys an Kontethow erbynn Durham an keth bledhen. Solomon a skoryas diwweyth yn aga thrygh yn [[Rysrudh]], 17-3.

Solomon a gavas y gapp kenedhlek unnik erbynn [[Kembra]] yn 1910, bledhen gynsa Twickenham. Y skoryas ev assay marthus yn aga thrygh 11-6. Kyn feu dewisys dhe wari rag [[Pow Sows]] teyrgweyth arta, ev a skonyas pub termyn. Pur ohelus o, ha nyns o da ganso gwari war-barth gwarioryon erel Pow Sows, adhyskys yn skolyow poblek a pennskolyow. Derivys yw ev dhe skonya 400 a sovrans owr dhe sina rag para rugbi kesunyans yn Pow Sows a’n gledhbarth. Ny wrug ev gwari bythkweth arta, rag Rysrudh, Kernow na Pow Sows.

[[Klass:Kernowyon]]
[[Klass:Mernansow 1961]]
