Genys veu '''Symon Harner''' yn [[Eglos Velyan]], ogas dhe [[Hellys]] yn [[Kernow]] yn [[1970]]. Ev a dhallathas dyski [[Kernewek]] pan ova 16 bloedh y oes y'n vlydhen kyns [[Kesva an Taves Kernewek]] dhe ervira holya [[Kernewek Kemmyn]]. Res o dhodho hedhi studhya Kernewek awos adhyskans pella ha dalleth oberi avel teknydh golowedh an wariva yn [[Aberplymm]] hag a-wosa [[Birmingham]] bys yn [[1993]] pan dhallathas unnweyth arta dyski gans [[Kernewek dre Lyther]] ha'y dhyskador [[Ray Edwards]].

Ev a sewenas gans bri yn ughella gradh an apposyans settys gans an Gesva yn [[1997]] hag eth ha bos dyskador KDL ha [[Bardh]] [[Gorsedh Kernow]] y'n keth vlydhen. 

Yn [[1998]] y hwedhel berr "Unn Jydh yn Mis Du" a waynyas an Hanaf Morgarer, kynsa piwas rag yeth plen y'n [[Esedhvos Kernow]] hag a veu dyllys gans KDL nebes misyow diwettha.

Ray Edwards a omdennas avel Ordenor KDL yn [[2001]], kyn hwra dyghtya hwath Dyllansow KDL, ha Symon a gemmeras y le, gweresys y'n eur ma gans para a naw dyskador dres an bys dien. Gelwys veu dhe oberi gans Kesva an Taves yn [[2003]].

{{Porth Kernow}}

[[Klass:Skriforyon yn Kernowek|Harner, Symon]]
