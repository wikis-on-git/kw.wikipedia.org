{{Taklow| fetchwikidata=ALL | suppressfields= * | image2 = Pu-TableImage.svg }}

Elven gymyk yw [[Plutoniom|'''plutoniom''']], niver 94 y'n [[An Vosen Beriodek|Vosen Beriodek]]. Y furvell gymyk yw '''Pu'''. An hanow a dheu dhyworth an planet korr [[Plouton]], drefen bos [[uraniom]] henwys dhyworth [[Ouran (planet)|Ouran]] ha [[neptuniom]] dhyworth [[Nevyon (planet)|Nevyon]]. Nyns eus dhe blutoniom rann y'n korf denel. Ny hwer plutoniom war an nor marnas yn arbrovjiow hwithrans, mes drefen provyow arvow nuklerek yma gans pubonen nebes atomow plutoniom yn y gorf. Pur beryllus yw drefen y dhewynnyans α hag a guntell y'n eskern.

Usys yw isotop plutoniom-238 yn rewloryon kolon. 

Gwrys veu plutoniom rag an kynsa prys yn mis Kevardhu 1940 gans Glenn Seaborg, Arthur Wahl ha Joseph Kennedy. Ny dhyllys veu an derivans a-dro dhodho. I a aswonnas plutoniom dhe allos gul tanbellen atomek. An [[Statys Unys]] a dhallathas askorra plutoniom, hag erbynn 1945 yth esa nebes kilogrammow gansa, lowr a blutoniom dhe wul teyr tanbellen atomek.

Tardhys veu an danbellen gynsa ogas dhe Alamagordo yn mis Gortheren 1945. Droppys veu an nessa tanbellen war Nagasaki war an 9ves a vis est 1945, ow ladha 70,000 ha golia 100,000. (Tanbellen uraniom veu an unn droppys war Hiroshima).

Askorrys yw a-dro dhe 50 tonnas a blutoniom pub bledhen, drefen bos isaskorr dasoberoryon nuklerek. Y hyllir usya plutoniom yn dasoberoryon ''fast-breeder'', mes lettyes veu aga devnydh yn [[Almayn]], an Statys Unys ha'n [[Ruvaneth Unys]] erbynn lemmyn.

Usys o plutoniom-238 war Apollo 14 ha'n tavellow efanvos Voyager I ha II.

Poos atomek plutoniom yw 244.06, y boynt teudhi yw 640°C ha'y boynt bryjyon yw 3330°C. Y dhosedh yw 19.8kg an liter. Alkan arghansek radywoweythresek yw.



==Mirva==
<gallery class="center" widths="175px" heights="150px">
Restren: Glenn_Seaborg_-_1964.jpg |skeusennik|Glenn Seaborg
Restren: Nh-pluto-in-true-color_2x_JPEG-edit-frame.jpg |skeusennik|An planet korr Plouton
Restren: Nagasakibomb.jpg |skeusennik|Tardh tanbellen Nagasaki
Restren: St_Jude_Medical_pacemaker_with_ruler.jpg |skeusennik|Rewler kolon
Restren: Dounreay_Prototype_Fast_Reactor.jpg |skeusennik|Dasoberoryon ''fast breeder'' Dounreay yn [[Alban]]
</gallery>

[[Klass:Elvennow kymyk]]
