{{Taklow| fetchwikidata=ALL | suppressfields= * | image2 = Al-TableImage.svg }}



Elven gymyk niver 13 y'n Vosen Beriodek yw [[Aluminiom|aluminiom]]. Y arwodh gymyk yw '''Al'''. Yma'n hanow ow tos dyworth alym, dyworth an ger latinek ''alumen'', ow styrya holan hwerow. Henwys veu gans an kernow, [[Humphrey Davy]]. An chyf voon a aluminiom yw bauxyt.

Kevys yw aluminiom y'n korf denel, 0.4mg an liter y'n goos hag ynter 4 ha 27 rann an vilvil y'n eskern ha kig. Nyns yw aluminiom essensek dhe eghennow bew, mes dell yw usys kevys yw yn pub plans yn neb kas. Nyns usi es dhe'n korf kartha aluminiom dyworto. Yma nivelyow ughel yn spinach, kergh ha letus. Yma an nivel ughella yn keus dyghtys (700 rann an vilvil) drefen an devnydh a sodiom aluminiom fosfat avel burm dyghtys.

Usys yw aluminiom yn medhedgel dhe lettya gosa. Yma nivelyow ughel a aluminiom ow kawsya damach dhe'n ympynnyon.

Yn 1886 y tiskudhas dew dhen, Charles Hall, y'n Statys Unys, ha Paul-Louis-Toussaint Heroult yn Pow Frynk, an fordh dhe wul aluminiom a bris isel. Lemmyn gwrys adro dhe 20 milvil tonnas dhe'n alkan pub bledhen yn ollvysel ha eylgylghys yw myns hevel. Usys yw lemmyn yn lies fordh - framyow fenester, korfow ha jynnow kerri, folennow kegina ha kannow diwosow. Yma aluminiom ow kendegi tredan, ytho pur dha yw rag kaplys tredan.

Alkan medhel arghans skav yw aluminiom. Y boos atomek yw 26.98, y boynt treudhi yw 661°C ha'y boynt bryjyon 2467°C.

Gwrys nebes gemmow a gorundum, hemm yw aluminiom oksid. Yma olow elvennow erel ow ri liwyow dhe'n gemmow, kobalt dhe wul saffiryow, kromiom dhe wul rudhemmow. Topaz yw aluminiom silicat gans olow horn.

==Mirva==
<gallery class="center" widths="175px" heights="150px">
Restren: Lian Li PC-60 computer case 20060131.jpg |skeusennik|Kas jynn amontya gwrys dyworth aluminiom
Restren: USSR aluminium cable.JPG |skeusennik|Kaplys tredan aluminiom
Restren: Calcite-Corundum-dtn25b.jpg |skeusennik|Rudhem
Restren: Aluminium smelting plant with fields, Tursunzoda, Tajikistan.jpg |skeusennik|Tedher aluminiom yn Pow Tajik
</gallery>

[[Klass:Elvennow kymyk]]
