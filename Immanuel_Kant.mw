'''Immanuel Kant''' (22 Ebrel 1724 – 12 Hwevrer 1804) o [[Filosofieth|filosofer]] [[Almayn|almaynek]]. Genys veu ev yn Königsberg, Prussi Est (lemmyn [[Kaliningrad]], [[Russi]]) hag ena y ferwis ynwedh. Ny wrug Kant viajya moy es 70 mil a'n [[Sita|cita]] yn y [[Bewnans|vewnans]]. Ev a studhyas filosofieth orth an bennskol ena ha, wosa henna, dos ha bos professor a filosofieth ha Kaderyer a [[Lojyk]] ha Metafysek. 

Kant a vynni dyski an gnas a brevyans denel: fatel yll [[tus]] godhvos neppyth ha pyth o selyans an godhvos na. Ev a dhallathas assaya trovya fordh a-der dyskryjyieth ha dogmategieth. Ev a elwis an kevreyth filosofek ma "idealieth treuskynnus".

[[Skrifa]] Kant dien a-dro dhe [[epistemologieth]], metafysek, [[maseth]] hag [[esthetek]] a'n gwrug onan a'n dus gans an moyha delanwes yn [[istori]] filosofieth. Y'n [[19ves kansbledhen|19ves kansvledhen]], filosoforyon almaynek kepar ha Fichte, Schelling, [[Georg Wilhelm Friedrich Hegel|Hegel]] ha Schopenhauer, ha skriforyon kepar ha Herder, Schiller ha [[Johann Wolfgang von Goethe|Goethe]] a dhegemeres meur a dhelanwes a Kant.
