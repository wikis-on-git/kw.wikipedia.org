{{Den|fetchwikidata=ALL|onlysourced=no|suppressfields=ymgynghorydd y doethor}}

'''Ibn Sina''' (ابن سینا), aswonnys y'n West avel '''Avicenna''' (c. 980 – Metheven 1037), o liesdysker Persian. Yth aswonir avel onan a'n brederydhyon, [[Skrifa|skriforyon]], [[Steronieth|steronydhyon]] ha [[Medhegneth|medhogyon]] an moyha posek a'n [[Oos Owr Islamek]]. Tas a vedhegneth arnowydh a-varr yw ev. Y hanow [[Arabek]] formel o '''Abū ʿAlī al-Ḥusayn bin ʿAbdullāh ibn al-Ḥasan bin ʿAlī bin Sīnā al-Balkhi al-Bukhari'''.

Genys veu Avicenna yn ogas dhe Bukhara, lemmyn yn [[Pow Ousbek]], rewlys y'n oos na gans an dernieth Samanid. Y das o sodhek an [[governans]]. Erbynn 10 bloodh ev a dhyskas an [[Koran]] dre gov. Ev a dhallathas dyski medhegneth 16 y vloodh. Erbynn 18 bloodh ev a dheuth ha bos mester a'n posekka oberennow a [[Godhonieth|wodhonieth]] yn y oos.

Ev a skrifas a-dro dhe 450 oberen ow tochya lies testen dyffrans. A-dro dhe 240 re dreusvewas, y'ga mysk 150 a [[filosofieth]] ha 40 a vedhegneth. Y oberennow an moyha a vri yw ''The Book of Healing'', godhoniador filosofek ha skiensek, ha ''The Canon of Medicine'', godhoniador medhegel. Yn-mes a filosofieth ha medhegneth, Avicenna a skrifas ow tochya [[steronieth]], alchemy, [[doronieth]] ha [[dororieth]], [[brysonieth]], theologieth [[Islam|Islamek]], [[lojyk]], [[awgrym]], [[fysegieth]] ha [[bardhonieth]].

{{unn k}}
{{Posek 1,000}}

[[Klass:Asians]]
[[Klass:Filosofers]]
[[Klass:Godhonydhyon]]
[[Klass:Mernansow 1037]]
[[Klass:Prydydhyon]]
[[Klass:Skriforyon]]
