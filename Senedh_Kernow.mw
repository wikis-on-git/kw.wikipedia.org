[[File:Lostwithiel_-_the_Guildhall_-_geograph.org.uk_-_571361.jpg|thumb|right|200px|Onan a helyow Palys an Dhuketh yn [[Lostwydhyel]], kresen a Stenegow Kernow]]
'''Senedh Kernow''' yw kynnik rag kuntelles gul-lagha digresennys yn Kernow, hevelep dhe Senedh [[Alban]], Senedh [[Kembra]] ha Senedh Wordhen Gledh.

An kaskyrgh rag digresennans yn Kernow a dhallathas yn 2000 orth fondyans a Guntellyans Selreth Kernow, kowethas dreus-barti ha treus-rann a gaskyrgh rag digresennans dhe Gernow. Yn 2001 y tanvonas an Guntellyans 50,000 diskleryans sinys gans an bobel ow kelwel rag senedh dhe 10 Downing Street, dres assay governans an termyn dhe gomendya [[Kuntelles ranndiryel|kuntellesow ranndiryel]], byttegyns yth eth an galow heb gorthyp. Selyes veu an gwrians a dreylya [[Konsel Kernow|Konsel Konteth Kernow]] dhe [[awtorita unnik]] yn 2009 war dybyans may rosa dhe Gernow lev kreffa ha may fo "men kerdhes" dhe senedh rag Kernow, hag yth esa reken "Governans Kernow" komendys dhe Senedh an Ruvaneth Unys an keth bledhen gans an ES a Gernow, mes ny sewenas.

Ow sewya deklaryans an pobelsondyans 2014 war anserghogeth Alban, war-barth hag ambosow a voy digresennans a-dreus an RU dhyworth politegoryon Westminster, y feu galowow nowedhys rag digresennans dhe Gernow. Yn mis Du 2014 y feu lonchys govenek war wiasva wovenegow an governans ow kaskyrgh rag senedh. Polici a'n parti yw senedh gul-lagha rag Kernow herwydh an [[Parti Livrel Werinel]], [[Mebyon Kernow]] ha'n [[Parti Gwer Pow Sows ha Kembra|re Wer]].

==Kuntellyans Selreth Kernow==
'''Kuntellyans Selreth Kernow''' yw bagas owth oberi rag senedh. An omsav a dhallathas yn [[mis Gortheren]] [[2000]] yn [[Truru]] hag yma ynni eseli a'n [[Parti Livrel Werinel]], [[Parti Lavur]], an [[Parti Gwithadorek|Withadoryon]], [[Mebyon Kernow]], [[Unnveredh Kernow]], hag anserghogyon. An konseler anserghek Julyan German yw kaderyor an Guntellyans. Yn [[2000]] y huntellas an bagas hanowskrifow a 50,546 a dus (41,650 anedha trigys yn Kernow) ow tisklerya aga skoodhyans rag senedh yn Kernow. Yn [[2001]] y ros negesydhyon an Guntellyans ([[Andrew George]], [[Bert Biscoe]], Richard Ford, [[Dick Cole]], David Fieldsend hag [[Andrew Climo Thompson]]) an rol a hanowskrifow dhe'n [[Pennmenyster an Rywvaneth Unys|pennmenyster]].

==Kevrennow a-ves==
* [http://www.cornishassembly.org/ Gwiasva an Guntellyans]
* [https://twitter.com/CornishAssembly An Guntellyans war Twitter]
* [http://www.mebyonkernow.org/ Mebyon Kernow]
{{Porth Kernow}}

[[Category:Gwlasegeth Kernow]]
