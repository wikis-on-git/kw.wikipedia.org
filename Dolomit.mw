{{Taklow| fetchwikidata=ALL | onlysourced=no| suppressfields= }}

'''Dolomit''' yw [[Karrek wodhosek|karrek]] garbonat godhosek a gomprehend dres 50% a'n moon dolomit, CaMg(CO<sub>3</sub>)<sub>2</sub>. Y hwer yn efan, yn fenowgh ogas dhe [[Kalgh|galgh]] hag ethennveyn, mes moy tanow yw ages kalgh, ha tanow yw yn gweliow le ages 65 milvil bloodh (karrygi [[An Goloven Dhororiethel|Kenozoek]]). An [[Dororieth|dororydh]] kynsa dhe dheskrifa an dyffrans yntra kalgh ha dolomit o Belsazar Hacquet yn 1778. Hanow dolomit a dheu dhyworth Menydhyow Dolomites yn [[Itali]].

Furvyes veu an brassa rann a dholomitow avel asleans gans [[magnesiom]] yn le an [[kalciom]] yn kalgh po leys lim kyns karrekhe. 

Hwithrans a-dhiwedhes re dhiskwedhas [[bakteria]] yn studhyow heb [[oksyjen]] dhe gawsya dolomit dhe godha. 

Nyns yw dolomit eskniys yn es. Ev a yll hwarvos yn gweliow po heb gweliow. Le teudhadow ages kalgh yw yn [[Dowr dor|dowr dor]], mes ev a yll furvya [[Tirfurv karst|tirfurvow karst]] dres termyn. Dolomit a yll bos kreun rag oyl kriv ha gass naturel. 

== Usyes ==
Dolomite yw usys rag an keth porposys avel kalgh: i a gomprehend 
* us avel grow drehevyans; 
* yn ammeth dhe oberi warbynn trenkter [[gweres]] ha provia kalciom ha magnesiom: 
* avel pennfenten [[karbon]] dioksid; 
* avel karrek rag gul blockys musurys yn drehevyansow; 
* dhe lenwel godeyl hag askorrasow erel; 
* yn alkanieth (''metallurgy''); 
* hag yn askorra [[gweder]]. 

<gallery class="center" widths="250px" heights="200px">
7092_pieskovna_Dolinka_pri_Hradisti_pod_Vratnom_dolomit.JPG|Dolomit
Canadian_Horseshoe_Falls_with_city_of_Niagara_Falls%2C_Ontario_in_background.jpg|Dowlammow Niagara yw furvyes le may hworwedha dolomit a ugh [[Kyllasen|kyllas]]
Sthenarocalymene_celebra_-_Arthropoda%2C_Trilobita%2C_Polymerida%2C_Calymenidae_-_Silurian_-_Ohio%2C_USA.jpg|Trilobit yn dolomit a'n Oos Silurek
Frea_pass_Sella_group_Dolomites.jpg|Hanow dolomit a dheu dhyworth Menydhyow Dolomites yn [[Itali]]
Dolomite-Magn√©site-_Navarre.jpg|Moon dolomit
View_from_inside_Tre_Cime,_Dolomites,_Italy.JPG|Ensampel a dirfurv karst dolomit - Fow yn Menydhyow Dolomites
</gallery>
[[Klass:Dororieth| ]]
