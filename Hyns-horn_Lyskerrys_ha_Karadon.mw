Hyns-horn moon yn [[Kernow]] o an Hyns-horn Lyskerrys ha Karadon a ygerys yn 1844. Byldyas o dhe garya kober, sten ha growan dhyworth aga devedhyansow war [[Bre Garn|Vre Garn]] dhe Moorswater rag treusworhelas dhe'n porth yn Logh ha gorhelas kostek. Yn kensa an [[Dowrgleudh Kesunyans Lyskerrys ha Logh]] o devnydhyas rag an treusworhelas ha diwettha an [[Hyns-horn Lyskerrys ha Logh]].

Pur sewen o an Hyns-horn Lyskerrys ha Karadon hedre dhevynnas moon a vumyas, mes ev a gregys war an traffik-na ha pan an balyow ha mengleudhyow a dheklinyas, an hyns-horn a dheklinyas ynwedh. Wos'tiwedh an hyns-horn a dhiygyas a-arghans. Yn 1909 prenys o gans [[Hyns-horn an West Bras]], mes niverys o y dhydhyow hag ev a dhigeys yn 1917. Kledhrennow ha pythyow an hyns-horn o removys rag an assay bell.
