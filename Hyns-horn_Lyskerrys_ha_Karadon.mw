[[File:L&CR 1884.gif|thumb|215x215px|Mappa a'n hyns-horn yn 1884.]]
Hyns-horn moon yn [[Kernow]] o an Hyns-horn Lyskerrys ha Karadon a ygeris yn 1844. Byldyes o dhe garya kober, sten ha growan dhyworth aga devedhyansow war [[Bre Garn|Vre Garn]] dhe [[Dhowr an Woon]] rag treusworhelas dhe'n porth yn Logh ha gorhelas arvor. Yn kensa an [[Dowrgleudh Kesunyans Lyskerrys ha Logh]] o devnydhyes rag an treusworhelas ha diwettha an [[Hyns-horn Lyskerrys ha Logh]].

Pur sewen o an Hyns-horn Lyskerrys ha Karadon ha'n devynnans moon ow pumya, mes ev a gregas war an traffik-na. Pan an balyow ha mengleudhyow a dheklinyas, an hyns-horn a dheklinyas ynwedh. Wos'tiwedh an hyns-horn a dhifygyas yn arghansek. Yn 1909 prenys o gans [[Hyns-horn an West Bras]], mes niverys o y dhydhyow hag ev a dhegeas yn 1917. Kledhrennow ha pythyow an hyns-horn o removys rag an assay bell.[[File:Mural in Liskeard - geograph.org.uk - 195963.jpg|thumb|220x220px|Mural a dhiskwa jynn an Hyns-horn Lyskerrys ha Karadon yn Bownder Pigmeadow yn Kres Lyskerrys.]]__TOC__

== An hyns-horn hedhyw ==
Lower a'n hyns-horn re dreusvewas bys hedhyw y'n furv a weliow kledhren, ponsow koth ha chiow shyndyes.
[[File:Disused railway bridge, Darite - geograph.org.uk - 66054.jpg|thumb|222x222px|Pons koth dhe Wonamena, ogas dhe Crow's Nest.]]
An gweli kledhren o distruys gans an fordh A38 ogas dhe Dhowr an Woon, mes moya a weli kledhren an hyns-horn a yll bos gwelys yntra Dowr an Woon ha Tremabe hag yntra Darith ha Karn Margh. Hyns-kerdhes da yw an hyns-horn koth war Vre Garn ha Goon Bre. Yma lower a hunyoryon koth war an hyns; lower anedhans i o gwrys a ven, mes gwrys a goos o nebes anedhans i war an hyns dhe [[Mengleudh an Geuswask|Vengleudh an Geuswask]]. 

Yma nebes kledhrennow koth y'n tregh dhe Vengleudh an Geuswask.
[[File:Cheesewring Quarry, 1979 - geograph.org.uk - 65967.jpg|thumb|221x221px|Kledhrennow koth dhe Vengleudh an Geuswask.]]
Tri phons an hyns-horn re dreusvewas ynwedh: Onan dhe Wood Hill, ogas dhe Moorswater; onan dhe Dremargh hag onan dhe Wonamena. Ny yllir kerdhes war an ponsow-ma awos diantel po war wlas brivedh yns; yma lowarth war an bons dhe Dremargh. Yth esa pons an hyns-horn dhe [[Menyon|Venyon]] ynwedh, mes destruys o yn Nessa Bell an Bys gans assay trenyans. Y hwyllir gweles unn pons dres an hyns-horn ogas dhe Corw's Nest yn tregh koth.

Yma chi koth a'n hyns-horn yn [[Sen Kler]] hwath, mes oll chiow erel an hyns-horn re beu distruys.

Unn dreusva re dreusvewas yntra Sen Kler ha Dowr an Woon, keles yn ke.

== Lokomotyvyow ==
* Lokomotyv 0-4-0DD o ''Liskeard (Lyskerrys)''. Martesen o an jynn gwrys gans an Bury locomotive company, ha martesen avel lokomotyv gans tender. Hibrenys o ev dhyworth James Murphy a [[Kasnowydh|Gasnowydh]] yn Kembra Soth yn 1860 ha wosa henna prenys o an jynn. Gwerthys delergh dhe James Murphy o ev yn 1866. 
* 0-6-0DD o ''Caradon'' ''[[Bre Garn|(Bre Garn)]]'' ha provys o ev nowydh dhe'n hyns-horn yn 1862 gans Gilkes Wilson and Company, niver hwel 138. Yth esa hirgrennow a-ves 13" x 24" ha rosow lewya 4' 0" dhodho. Yth esa'n boyler a'n eghen gemmyn gans kist dan ynter an eyl ha tressa aksels. Skrappyes o hi ogasti 1907. 
* 0-6-0DD aral o ''Cheesewring'' ''[[An Geuswask|(Keuswask)]]'' esa provys nowydh yn 1865 (herwydh Mitchell and Smith<ref>Vic Mitchell and Keith Smith, ''Branch Lines to Looe''<nowiki>, 1998, Middleton Press, Midhurst, ISBN 1 901706 22 2</nowiki></ref> "byldyes o yn 1864 rag an HLK") keffrys gans Gilkes Wilson and Company, niver hwel 195. Avel ''Caradon'' yth esa hirgrennow a-ves 13" x 24" ha rosow lewya 4' 0" dhodho, mes dihaval ''Caradon'' yth esa "boyler hir" dhodho gans an gist dan wosa'n tressa aksel. Eylvyldyes o ev yn Swindon yn 1907 hag ev a wrug mos ha bos niver 1311 HWB. Skrappyes o an jynn yn 1919. Nyns esa flanjys war an rosow kresek.<sup>[1]</sup>
* 0-6-0DD boyler hir aral o ''Kilmar (Karn Margh).'' Yth esa ev provys nowydh yn 1869 gans Hopkins, Gilkes and Company (er dhe Gilkes, Wilson and Co) niver hwel 264. Haval dhe ''Cheesewring'' o ev saw gans tank berra ha fityansow boyler chanjyes. 4' 0" o an rosow lewya ha hirgrennow po 12" x 24" po 14" x 24" (13" x 14" herwydh Messenger). Ev a wrug mos ha bos niver HWB 1313 (1312 herwydh Mitchell ha Smith<sup>[1]</sup>) ha skrappyes o yn 1914. 
* 0-6-0DD o ''Looe (Logh)'' o provys nowydh yn 1901 gans Robert Stephenson and Company, niver hwel 3050. Yth esa hirgrennow a-ves 16" x 20" ha rosow lewya 3' 3" po 3' 6" dhodho. Re boos o ev gans kresen gravedh ughel ha rosven berr - ow kisya an kledhrennow hag ow kawsya digledhrennans. Gwerthys o ev yn 1902 dhe Hyns-horn an Kayow Loundres hag Eynda Est (wosa henna rann Awtorita an Porth Loundres), ow mos ha bos APL niver 11. Skrappyes o yn mis Kevardhu 1950. 
* Jynn hirgrennow a-bervedh 2-4-0 o ''Lady Margaret'' yth esa provys nowydh yn 1902 po 1904 gans Andrew Barclay and Company. Mynsow o: hirgrennow 14½" x 22"; rosow lewya 4' 0"; rosow ledya 2' 7½". Ev a wrug mos ha bos niver 1308 HWB ha skrappyes o a-dro dhe 1948.
* Hirbrenys o jynn Peckett 0-6-0SDD yn 1885 - 1886, niver hwel 444; yth esa hirgrennow 14" x 20" ha rosow lewya 3' 6½" dhodho.
