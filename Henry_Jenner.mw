'''Henry Jenner''' ([[1848]]-[[1934]]) o hembrenkyas a [[Dasserghyans Kernewek|dhasserghyans]] an [[yeth Kernewek]] a-varr. Ev veu genys yn [[Sen Kolomm]]; pronter o y das. Wosa [[1869]], y havas ev soedh yn Adran Hen Dhornskrifow an [[Gwithti Predennik]] der gerensa y das gans Arghepskop [[Kargens]]. Jenner a bresentyas skrifenn dhe'n Kowethas Filologiek a-dro dhe'n yeth [[Manowek]] yn [[1874]].

Jenner a dhiskwedhes [[Keynskrif an Chartour]] orth an [[British Museum]] yn [[1877]]. Y hwrug ev lies kevrennow gans omsav [[Breten Vyghan|bretonek]] [[keltek]] y'n blydhynyow 1890 ha 1900, ha [[Gorsedh Kernow|Gorsedh Kernow]] ev a selyas &ndash; ev o kynsa [[Bardh Meur]] an Orsedh. Yn [[1903]], y kwrug ev pregoth yn Kernewek orth [[Lesneven]], [[Breten Vyghan]]. Y'n keth blydhen, Jenner eth ha bos bardh a Orsedh Breten Vyghan, hag a fondyas an [[Cowethas Kelto-Kernuak]]. Gras dhodho y teuth [[Kernow]] ha bos esel leun an [[Kuntelles Keltek]] yn [[1904]] ynwedh. Ev a skrifas ''[[Handbook of the Cornish Language]]'' yn [[1904]], an lyver dhiworto y tiskas [[Robert Morton Nance]] an yeth. 

Yn [[1909]], yth omdennas Jenner ha'y wreg Kitty dhe [[Heyl]] (an dre yn le y feu Kitty genys). Jenner o soedhek Lyverva Morrep a [[1912]] dhe [[1927]]. Yn [[1928]], y teuth Jenner ha bos an kynsa [[Bardh Meur]] a [[Gorseth Kernow|Orsedh Kernow]]. {{bardh |bardhek=Gwas Myhal |gwir=JENNER Henry}} o y [[hanow bardhek]].

Yma sampel a skrifennow Jenner orth [http://wikisource.org/wiki/Dh%C3%B4%27m_Gwr%C3%AAg_Gern%C3%BBak wikisource], h.y. an gan ''Dhô'm Gwrêg Gernûak''.

{{sequence|
prev=''(kynsa y'n soedh)''|
list=[[Bardh Meur]]'''<br >1928&ndash;1934|
next=[[Robert Morton Nance|Mordon]]|
}}

== Kevrennow yn-mes ==
* [http://www.gorsethkernow.org.uk/kernewek/pycturva/byrthveor/kgwasmyg.htm Gwiasva Gorseth Kernow a-dro dhodho]
* [http://www.francisboutle.demon.co.uk/booklist/jenner/jenner.htm Lyver a-dro dh'y vywnans,] ''Henry and Katharine Jenner: A Celebration of Cornwall’s Culture, Language and Identity'', pennskrifys gans Derek R. Williams (ISBN 1-903427-19-3)

[[Category:Skriforyon yn Kernewek|Jenner, Henry]] 
[[en:Henry Jenner]]
