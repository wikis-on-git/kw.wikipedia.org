{{lytherennans isos|omma=Kernewek Kemmyn|isos=Kernûak Jenner}}
[[Restren:Henjenner.jpg|thumb|right|Henry Jenner]]
'''Henry Jenner''' ([[1848]]-[[1934]]) o hembrenkyas a [[Dasserghyans Kernewek|dhasserghyans]] an [[yeth]] [[Kernewek]] a-varr. Ev a veu genys yn [[Sen Kolomm]]; pronter o y das. Wosa [[1869]], y'n jevo soedh yn Asrann Hen Dhornskrifow an [[Gwithti Predennik]] der gerensa y das gans Arghepskop [[Kargens]]. Jenner a bresentyas skrifenn dhe'n Kowethas Filologiek a-dro dhe'n tavas [[Manowek]] yn [[1874]].

Jenner a dhiskwedhas [[Keynskrif an Chartour]] orth an Gwithti Predennik yn [[1877]]. Y hwrug ev lies kevrenn gans omsav [[Breten Vyghan|bretonek]] [[keltek]] y'n blydhynyow 1890 ha 1900. Yn [[1903]], y hwrug ev pregoth yn Kernewek orth [[Lesneven]], [[Breten Vyghan]]. Y'n keth vlydhen, Jenner eth ha bos [[bardh]] a Orsedh Breten Vyghan, hag a fondyas an [[Cowethas Kelto-Kernuak]]. Gras dhodho y teuth [[Kernow]] ha bos esel leun a'n [[Kuntelles Keltek]] yn [[1904]] ynwedh. Ev a skrifas ''[[Handbook of the Cornish Language]]'' yn [[1904]], an lyver a dhyskas [[Robert Morton Nance]] an yeth dhiworto. 

Yn [[1909]], yth omdennas Jenner ha'y wreg Kitty dhe [[Heyl]] (an dre le may feu Kitty genys). Jenner o soedhek Lyverva Morrep a [[1912]] dhe [[1927]]. [[Gorsedh Kernow|Gorsedh Kernow]] a selyas ev yn [[1928]], hag y teuth va ha bos kynsa [[Bardh Meur]] an Orsedh. {{bardh |bardhek=Gwas Myghal |gwir=JENNER Henry}} o y [[hanow bardhek]] kyn skrifas ev 'Gwas Myhal' y honan.

Yma sampel a skrifennow Jenner orth [http://wikisource.org/wiki/Dh%C3%B4%27m_Gwr%C3%AAg_Gern%C3%BBak wikisource], h.y. an gan ''Dhô'm Gwrêg Gernûak''.

==Versyon yn Kernûak Jenner î hŏnen==

'''Henry Jenner''' ([[1848]]-[[1934]]) o hembrenkyas a [[Dasserghyans Kernewek|dhasserghyans]] an [[Kernewek|tavas Kernûak]] a-varr. Ev vê gennes yn [[Sen Kolomm|Sen Colom]]; pronter o î dâs. Ŏja [[1869]], ev an jeve sôdh yn Adran Dornscrîfow Kôth an [[Gwithti Predennik]] der gerenja î dâs gan Arghepskop [[Kargens|Cargens]]. Jenner a bresentyas skrefen dhô'n Cowethas Filologîek a-drô dhô'n yêth [[Manowek]] yn [[1874]].

Jenner a dhisquedhas [[Keynskrif an Chartour|Keynscrîf an Chartor]] orth an Gwithti Predennik yn [[1877]]. Ev a wruk lias kevren gans omsav [[Breten Vyghan|bretonek]] [[keltek]] y'n bledhenyow 1890 ha 1900. Yn [[1903]], y kwruk ev pregoth yn Kernûak orth [[Lesneven]], [[Breten Vyghan|Breten Vîan]]. Y'n kêth bledhan, Jenner êth ha bôs bardh a Orsedh Breten Vîan, hag a fondyas an [[Cowethas Kelto-Kernuak]]. Grâs dhodho y têth [[Kernow]] ha bôs esel lên an [[Kuntelles Keltek]] yn [[1904]] ynwêdh. Ev a scrîfas ''[[Handbook of the Cornish Language]]'' yn [[1904]], an lyver y tyscas [[Robert Morton Nance]] an yêth dhŏrto. 

Yn [[1909]], Jenner ha'y wrêg Kitty a omdennas dhô [[Heyl]] (an drê yn lê y fê Kitty gennes). Jenner o sôdhek Lyverva Morrep a [[1912]] dhô [[1927]]. [[Gorsedh Kernow|Gorsedh Kernow]] ev a selyas yn [[1928]], ha Jenner a dhêth ha bôs kenja [[Bardh Meur|Bardh Mêr]] an Orsedh. <font color="deepskyblue">'''Gwâs Myhal'''</font> o y [[hanow bardhek]].

Ema sampel a scrifennow Jenner orth [http://wikisource.org/wiki/Dh%C3%B4%27m_Gwr%C3%AAg_Gern%C3%BBak wikisource], h.y. an gân ''Dhô'm Gwrêg Gernûak''.

{{sequence|
prev=''(kynsa y'n soedh)''|
list=[[Bardh Meur]]'''<br >1928&ndash;1934|
next=[[Robert Morton Nance|Mordon]]|
}}
* [[An Bibel yn Kernewek]]

== Kevrennow yn-mes ==
* [http://www.gorsethkernow.org.uk/kernewek/pycturva/byrthveor/kgwasmyg.htm Gwiasva Gorseth Kernow a-dro dhodho]
* [http://www.francisboutle.demon.co.uk/booklist/jenner/jenner.htm Lyver a-dro dh'y vywnans,] ''Henry and Katharine Jenner: A Celebration of Cornwall’s Culture, Language and Identity'', pennskrifys gans Derek R. Williams (ISBN 1-903427-19-3)
* [http://www.bibelkernewek.com/Jenner-Mark1.htm Awayl herwedh Sans Mark], peswar chapter treylys gans Jenner

{{Porth Kernow}}

[[Category:Skriforyon yn Kernowek|Jenner, Henry]] 
[[Category:Kernowyon|Jenner, Henry]]
