{{Den | fetchwikidata=ALL | onlysourced=no | suppressfields= }}

'''Marsha P. Johnson''' (24a Est, 1945 â€“ 6ves Gortheren, 1992) o gweythresor [[Pobel an Statys Unys|Amerikanek]] rag gwiryow [[LKDT|kethryvel]] ha treusenedhel. Aswonnys yw y'n brassa rann rag kemeres rann y'n gostlow Stonewall yn 1969. Esel fondya Gay Liberation Front o Johnson ha kesfondya bagas kennerth S.T.A.R. (Street Transvestite Action Revolutionaries) gans Sylvia Rivera. A 1987 dhe 1992, Johnson o gweythresor Syndrom Immunodifyk Akwirys gans ACT UP.

Genys veu yn Elizabeth, [[Jersi Nowydh]]. Johnson a dhallathas gwiska powsow orth pymp bloodh, mes hi a hedhas wosa gormesi a vebyon y'n gentreveth. Ny wrug hi degemeres hy bos kethryvel bys yn 17 bloodh.

Wosa dos ha bos ygor, Johnson a dhallathas oberi avel arlodhes kadys. Hi a dhewisis an hanow kadys "Marsha P. Johnson". Johnson wosa an bosti Howard Johnson's hag an P a styr, yn [[Sowsnek]], "pay it no mind" (KW: ny vern), lavar a wre hy usya a-dro dhe'y gynedh. Hi a leveris hy dhe vos kethryvel, treus-gwiskor hag arlodhes kadys yn heschanjadow. Ny wrug hi hy henwel avel treusynedhek, mes nyns o an ger na usys yn termyn na.

An gostlow Stonewall o kevres a wostlow yn [[Evrek Nowydh]] yn 1969. An gostlow a hwyris wosa an kreslu dhe omsettya an Stonewall Inn, diwotti kwir yn Greenwich Village. Y leverir bos Johnson onan a'n kynsa dhe dhalleth gostla erbynn an kreslu.

Pan dheuth hi dhe Evrek Nowydh yn kynsa le, Johnson a dheuth ha bos oberer reydh rag dendil bewnans ha hi a veu dalghennys lies gweyth awos hemma. Hi a veu kevys marow wosa kerdh gooth Evrek Nowydh 1992. Hy horf a veu kevys yn Avon Hudson wosa omladh gas den a wrug bostya wosa henna a-dro dhe ladha arlodhes kadys henwys "Marsha". Ny wrug an kreslu dalghenna den vyth. Y leverir ny vynnens i hwithra hy mernans awos hy bos arlodhes kadys hag oberer reydh.

{{unn k}}

[[Klass:Amerikanyon]]
[[Klass:LKDT]]
[[Klass:Mernansow 1992]]
