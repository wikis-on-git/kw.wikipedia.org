{{Taklow| fetchwikidata=ALL | onlysourced=no| suppressfields= }}



[[Restren:Slate Macro 1.JPG|skeusennik|right|Legh loos-gwyrdh (6 cm X 4 cm)]]

'''Legh''' yw [[Karrek dreusfurvek|karrek dreusfurvek]] gans gwrysow munys, ha gwiasedh folsys. Devedhys yw dhyworth [[karrek wodhosek]] avel [[Kyllasen|kyllas]] komposys a [[Pri|bri]] po lusow loskvenydhyek dre dreusfurvyans gradh isel, hemm yw, gwaskedh ha tommder temprys. Nyns eus res dhe'n folsans sewya patron an gweliow godhosek gwreydhek drefen an treusfurvyans dhe ri patronyow nowydh dhe'n garrek. [[Shist]] yw eghen a garrek dreusfurvek gans folsans ynwedh. 

Possybyl yw dhe usya an folsans dhe askorra platys tanow a garrek, usys a-dhia termyn hir rag tohow po leuryow. 

Legh a hwer yn varyans a liwyow: loos yw pur gemmyn, mes purpur, glas ha glaswyrdh a hwer yn [[Kembra]] north, gwyrdh yn [[Pow an Lynnyn]] ha glas/loos yw legh [[Delyow Boll]] yn [[Kernow]].

== Usyes ==
Usys yw legh ti yn lies pow, kynth yw prileghennow moy meurgerys yn nebes ranndiryow. Y hyllir usya legh possa rag leuryow (yn mes hag a-ji dhe'n chi). Usys yns i ynwedh rag arvwisk po kroghen drehevyans, hag yn Kembra yma drehevyansow kowal a legh. Legh tew yw usys rag mosow snooker ha mosow arbrovjiow, le mayth yw y dhefens dhe janjys tempredh ha kymygennow dhe les. Y'n termyn eus passyes usys o yn skolyow rag bordhow du ha legh skrifa.

== Tylleryow ==
An brassa rann a legh hedhyw a dheu dhyworth [[Spayn]], mes Kembra, Kernow (Delyow Boll), Pow an Lynnyn, hag [[Alban]] west o posek y'n termyn usi passyes. [[Brasil]], [[China]] ha'n [[Statys Unys]] (lies mengleudhyer a dhivroas a Gembra dhe [[Vermont], [[Virjynni]] ha [[Mayn]] y'n 19ves kansvledhen) yw posek ynwedh hedhyw.

Apoyntys veu ranndir [[Nansow Legh Kembra North|legh Kembra north]] avel [[Ertachva an Bys UNESCO]] yn mis Gortheren 2021.

<gallery class="center" widths="250px" heights="200px">
Restren:Bethesda-Mine-07367u.jpg|Skeusen goth a Vengleudh Bethesda, Kembra north
Restren:LeghKembra.jpg|Mappa a dylleryow legh yn Kembra
St_Fagans_Tannery_7.jpg|To legh yn Gwithti Sen Fagan, Kardydh, Kembra
SlateTremedda.jpg|Yn-dann to legh yn Eglossenor, Kernow
Betjeman_memorial.JPG|Men bedh Syr John Betjeman yn Gwenedek, Kernow
HonisterSlateMineCommon.JPG|Mengleudh Honister yn Pow an Lynnyn
Chwareli-RZ.jpg|Oberoryon yn Mengleudh Dinorwig, Kembra
Delabole_Slate_Quarry_2014.JPG|Mengleudh Delyow Boll, Kernow
</gallery>
[[Klass:Dororieth| ]]
