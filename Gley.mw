[[Restren:Stagnogley.JPG|skeusennik|300px|right|Gweres gley]]  

Eghen a [[Gweres|weres]] yw '''gley'''. Y hwer gleys, dell yw usys, yn ranndiryow glyb mayth yw an gweres leun a dhowr rag termyn hir. Drefen hemma, patron tipek a dhispleg, gans liwyow gossenek,  rudh, gell po melyn ogas dhe'n enep gans liwyow loos po glas isella y'n gweres.

Gleys a hwer war benn niver efan a garrygi. I a worher a-dro dhe 720 milvil hectar a-derdro'n bys. I a yll hwarvos yn pub eghen a hin. Yma efander meur anedha yn [[Russi]] north, [[Siberi]], [[Kanada]], [[Alaska]], [[China]] ha [[Bangladesh]].  Estemys yw bos 200 milvil hectar anedha y'n trovannow, yn arbennik yn ranndir an [[Amason]]. 
[[Restren:Gleysol.gif|skeusennik|200px|left|Gwandrans gweresow gley]]
[[Restren:Gweres_Gley.jpg|skeusennik|right|600px|Gweres gley]]
== Furvyans ==
Pan vo ayr y'n gweres, oksidans a yll hwarvos, owth oksidisa ionow [[horn]] dhe oksid hornek, gans y liw rudh po rudhvelyn tipek. Organedhow anerobek a leha oksid hornek dhe oksid hornus yn rannow an gweres heb ayr, owth askorra kestoffow liw loos po glas. 

== Hwarvedhyans yn Kernow ==
Gweresow gley a hwer yn leel war [[Goon Brenn|Woon Brenn]] yn tylleryow leun a dhowr dres an vledhen. [http://www.southpenquite.co.uk/soils.pdf]
