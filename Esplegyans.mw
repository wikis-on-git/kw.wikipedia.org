[[Restren:Illustration; 'The Evolution of Man' Wellcome L0063036.jpg|skeusennik|Lymnans an esplegyans a dus yn [[lyver]] [[Sowsnek]] ow tisplegya korfow eskern.]]
'''Esplegyans''' yw argerdh [[Bywonieth|bewoniethel]]. Yth yw fatel wra chanjya taklow bew dres termyn ha fatel wra eghennow nowydh displegya. An tybieth a esplegyans yw tybyans posek yn bewonieth a styr fatel ober esplegyans hag, ynwedh, fatel wrug taklow bew ha difudhys dos ha bos kepar ha dell yns i. 

Esplegyans re beu ow hwarvos a-ban dhallathas [[bewnans]] war an [[Dor|Norvys]] hag usi ev ow hwarvos lemmyn. Kawsys yw gans dewis naturel. Nyns yw eyl [[Organedh|organedhow]] bew an keth avel y gila poran, yma dyffransow munys dhedha. Nebes dyffransow a wra treusvewa po dynythi esya. Po y fydh esya dhe drovya [[boos]], omgudha a beryl po maga fleghes a wra treusvewa. Ena, y fydh dhe'n fleghes nebes an taklow hag o dhe les dhe'ga herens. Dres termyn, an dyffransow ma a wra pesya ha'n organedh a wra chanjya lowr dhe vos eghen nowydh.

Y hwodhir y hwrug taklow bew chanjya dres termyn, awos bos gweladow aga horfow marow yn [[Karrek|karrygi]]. An korfow marrow ma yw henwys '[[Omgarregyn|omgarregynnow]]'. Hemma yw prov bos an [[Enyval|enevales]] ha [[Plans|plansow]] a'n jydh hedhyw dyffrans a'n re a'n termyn eus passys. Dhe gottha an omgarregyn, dhe vrassa an dyffransow a'n furvow arnowydh. Skila a hemma yw esplegyans ha skoodhys yw gans meur a dhustuni.
