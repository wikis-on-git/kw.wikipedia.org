
{{Den | fetchwikidata=ALL | onlysourced=no | suppressfields= }}

'''Tycho Brahe''', genys avel Tyge Ottesen Brahe (14 Kevardhu 1546 â€” 24 Hedra 1601) o [[steronydh]] a [[Danmark|Dhanmark]]. Ev a wre aspia war ebron an nos kyns devisyans an [[Pellweller|pellweller]]. Ev a dhrehevas aspiansva veur henwys Uraniborg war enys Hven yn [[Danmark]]. 

Ev a dhiskudhas an ollvys yn-mes a'n Kevreyth Howlek dhe allos chanjya dres termyn. Ev a dhiskudhas ughnova (SN1572) ha [[Steren lostek|steren lostek]]. [[Johannes Kepler]] o y skoodhyer. Tycho a wrug aspiansow a'n planettys gans rach meur. Pan verwis Tycho yn 1601, Kepler a dhuryas gans y ober. 

Nyns o Tycho godhonydh arnowydh. Ev a grysis yn sterdhewinieth, ha'y steronieth o kemyskans koynt a aspiansow godhoniethel ha kryjyans kryjyk. Kyn sevis orth gevreyth Ptolemy, ev a naghas kevreyth Copernicus ynwedh.  Ev a dhisplegyas tybyans dorgresennek a dhismygas bos an Howl ha Loor ow resek a-dro dhe'n Nor, mes bos an planettys erel ow resek a-dro dhe'n Howl. 

Yn dyffrans dhe'n brassa rann a steronydhyon y'n termyn na, ny grysis yn tybyans pelyow nevek (''celestial spheres'') heb janj vytholl. Nova Tycho a brovas chanjys dhe hwarvos. Ynwedh ev a dhiskudhas bos ster lostek taklow nevek gwir gans resegvaow dyffrans dhe resegvaow an planettys. 

Yn 1566, ev a omladhas omladh dewdhen drefen dadhel a-dro dhe biw o an gwella awgrymer, ha kelli rann a'y dron. Ev a wiska tron fug rag remenans y vewnans. 

Wosa kevewi yn [[Praha]] yn 1601, ev a gavas kleves loneth. Y ferwis 16 dydh awosa. Herwydh Kepler, yth esa edhom dhodho a vos dhe'n privedhyow, mes ev a sevis orth terri 'etiquette' ha gortos orth an voos. Arvrysyansow arnowydh a lever y vos ow kodheva gans kanker an ragwagren (''prostate cancer'').

Hanow Tycho yw res dhe gowdoll war an Loor, kowdoll war an planet Meurth ha'n ughnova diskudhys ganso.
<gallery>
Astronomiae_Instauratae_Progymnasmata.jpg|skeusennik|Lyver meur Tycho, Astronomiae Instauratae Progymnasmata
Tycho_Cas_SN1572.jpg|thumb|Mappa Tycho ow tiskwedhes tyller y'n ebron a'n ughnova diskudhys ganso
Tycho_Brahe's_Stjerneborg.jpg|skeusennik|Aspiansva Tycho yn Uraniborg
Tycho_Brahe_Grave_DSCN2900.jpg|skeusennik|Men bedh Tycho yn Praha
Brahe_kepler.jpg|skeusennik|Imach a Tycho Brahe ha Johannes Kepler
Tycho_LRO.png|skeusennik|Kowdoll Tycho war an Loor
TychoBraheMars.jpg|skeusennik|Kowdoll Tycho Brahe war Veurth
001677-asteroid_shape_model_(1677)_Tycho_Brahe.png|skeusennik|Asteroyd Tycho Brahe
Timeline of Tycho's Supernova Remnant.ogv|skeusennik|Efanyans remenans Ughnova Tycho ynter 2000 ha 2015
Tour of Tycho's Supernova Remnant.ogv|thumb|left|Torn a remenans Ughnova Tycho
</gallery>
