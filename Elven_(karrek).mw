''Rag usyansow erel, y hweller [[Elven (klerheans)]]''

{{Taklow| fetchwikidata=ALL | onlysourced=no| suppressfields= }}

[[Restren:St_Germans_Church_3.jpg|skeusennik|Daras west Eglos Lannaled, gwrys a elvan]]
[[Restren:CornwallBasaltGraniteMap.jpg|skeusennik|Mappa sempel ow tiskwedhes batholithow ha karrygi tanek mafik Kernow]]
'''Elven''' yw hanow usys yn [[Kernow]] rag varyansow leel a borfiri-kanndir. Lesys yns i yn avrewlys y'n kevres a [[An Goloven Dhororiethel|garrygi ugh-Dewnek]]. Re anedha a wra meyn drehevel pur dha (rag ensampel ''men Bentewyn'', ''men Pollefans'' ha ''men Kataklews''). '''Gwyrdhven'''  yw hanow aral usys rag an garrek ma, usys yn fenowgh rag rannow a dhrehevyansow kepar ha darasow drefen y hyllir y gervya yn fin. Skwattys yw an brassa rann a vengleudhyow elven lemmyn. Erel yw mengleudhys rag [[grow]] usys dhe dhrehevel fordhow. 

Dhe vos moy kewar, yma diw eghen a elven: onan yw "elven wynn" ha'n aral yw "elven las". Elvennow gwynn yw bagas a [[Karrek danek|garrygi tanek]] felsik gans gwrysow munys. Elvennow glas po gwyrdhveyn yw karrygi tanek mafik anusadow. Kyn teu elven wynn a dylleryow dyffrans, gelwys yw 'men Bentewyn' yn fenowgh (po henwyn erel ow krog war an tyller). Usys yw yn Stret Leon, [[Truru]]. 

== Hendhyskomieth ==
A-dro dhe 400 a volyow men kynsistorek, aswonnys avel bolyow Bagas 1 ha gwrys a wyrdhven, yw kevys yn pub rann a Vreten Veur. Dielvennans menoriethek a dhiskwedh i dhe dhos a Gernow west. Nyns yw an mengleudh aswonnys hwath, mes kynnigys yw may fo ''An Ger'' an tyller, karrek yn-dann nivel an mor hanter mildir dhyworth arvor Pennsans. Hemm a dhiskwedh myns posek a genwerth drefen bos kemmys a-dreus Breten Veur.

[[Restren:Neolithic greenstone axe roughout (plan) (FindID 258401).jpg|skeusennik|Bool gwyrdhven neolithek]]
[[Klass:Dororieth| ]]
