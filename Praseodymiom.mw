{{Taklow| fetchwikidata=ALL | suppressfields= * | image2 = Pr-TableImage.svg }}

Elven gymyk yw [[Praseodymiom|'''praseodymiom''']], niver 59 y'n [[An Vosen Beriodek|Vosen Beriodek]]. Y furvell yw '''Pr'''. An hanow a dheu dhyworth an geryow [[Grew|Greka]] ''prasios didymos'', ow styrya gevel gwer. Onan a'n elvennow dor-tanow, po lanthanid yw praseodymiom.

Nyns eus rann dhe braseodymiom y'n korf denel, mes polter ha holanow praseodymiom a serr an lagasow. Diskudhys veu praseodymiom yn [[Wien]], penncita [[Ostri]], yn 1885 gans Karl Auer (1858-1929) war-barth ha [[neodymiom]]. Ny veu an alkan pur askorrys bys dhe 1931. Chif moon praseodymiom yw monazit, kevys yn [[China]], an [[Statys Unys]], [[Brasil]] hag [[Eynda]]. Askorrys yw a-dro dhe 2,500 tonnas pub bledhen. Usys yw praseodymiom oksid dhe liwa gweder melyn rag diwweder kesteudhoryon. Usys yw an alkan y honan yn [[priweyth]] ha golowysi fylm ha livwolowys.

Poos atomek praseodymiom yw 140.90, y boynt teudhi yw 931°C ha'y boynt bryjyon yw 3510°C. Y dhosedh yw 6.8kg an liter. Alkan medhel arghansek yw praseodymiom, es y vortholya.

==Mirva==
<gallery class="center" widths="175px" heights="150px">
Restren: Monazite-(Ce)-164025.jpg |skeusennik|Moon praseodymiom, monazit
Restren: Auer_von_Welsbach.jpg |skeusennik|Karl Auer
Restren: Praseodymium-glass.jpg |skeusennik|Gweder praseodymiom
Restren: US_Navy_020202-N-5563S-001_USS_Blue_Ridge_-_Welder.jpg |skeusennik|Dewweder kesteudhor
Restren: Kohlebogen_Scheinwerfer.jpg|skeusennik|Golow fylm
</gallery>

[[Klass:Elvennow kymyk]]
