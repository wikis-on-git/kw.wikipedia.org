[[Restren:Looe station - geograph.org.uk - 1250317.jpg|skeusennik|Tren ow trehedhes Gorsav Logh dhyworth Lyskerrys.]]
'''Gorsav Logh''' ([[Sowsnek]]: ''Looe railway station'') a serv kemenethow yn [[Logh]] ha [[Porth Byan|Porth Byghan]] yn [[Kernow]]. Penn-hyns an [[Linen Nans Logh]] yw, 8.75 mildir (14 km) dhe soth a [[Lyskerrys]].

== Istori ==
[[Restren:Looe Station.jpg|skeusennik|An gorsav Logh gwreydhek. ]]
Ygerys veu an Hyns-horn Lyskerrys ha Logh war 27ves mis Kepardhu 1860 rag karya gwara yntra Lyskerrys ha Logh, owth eylworra an [[Dowrgleudh Kesunyans Lyskerrys ha Logh]]. [[Tren]]ow trethysi a dhallathas war 11ves mis Gwynngala 1879.

Anusadow o an gorsav avel penn-hyns drefen nag esa saw kay unsel ha lergh, heb loup rag an jynn dhe bonya a-dro dh'y dren rag an viaj delergh. Pub tren a besyas dhe'n krowjiow kochys ha jynnow esa desedhys ynter an gorsav ha'n pons fordh der an [[Avon Logh|Dowr Logh]]. Yth esa lerghow-gwitha rag gwara ynter an krowjiow ha'n avon, mes rann mogha an gwara eth dhe [[Kay Buller (Logh)|Gay Buller]].

Kist sinellow Logh veu desedhys yn krow war an kay. Yth esa eth lever ynno ha deges veu yn 1964.

An skorr Logh, avel lies linen-skorr yn Kernow, veu profyes rag degeans y'n 1963 [[Derivas Beeching]]. An lerghow-gwitha dres an gorsav veu deges yn mis Du 1963 ha treghys veu an linen gans 110 lath yn mis Ebrel 1968; yma gorsav kreslu Logh war dyller byldyans an gorsav ha rann a'n kay. Post mildir mann veu desedhys ogas ha'n pons fordh der an avon ple junyas an hyns-horn gans an lerghow-gwitha privedh dhe Gay Buller. An gorsav gwreydhek veu 14 chayn (252 lath po 231 meter) dhe north an poynt ma, mes an linen re beu berrhes lies gweyth der an bledhynnyow; hemm a styr bos an post a verk ¼ mildir dhyworth 'penn' an linen a-dal an kay arnowyth usi 20 lath dhyworth penn an hyns-horn a-lemmyn.
[[Restren:Looeplat.jpg|skeusennik|An kay, skovva ha bommellow dhe worsav Logh.]]

== Deskrifans ==
[[Restren:Looe train.jpg|skeusennik|Tren ow hedhi orth an gorsav Logh gwreydhek.]]
Yma unsel kay ha skovva dhe Logh a-gledh dhe drenow a dhrehedh dhyworth Lyslerrys. Nyns yw toknys prenadow dhe worsav Logh, ytho yma res aga frena dhyworth an gwithyas-tren. Yma gwel-parkya byghan ryb tenewen an gorsav.

== Servisyow ==
Y'n euryador Me 2017, yma 12 dibarth war dhydhyow an seythen ha dydhyow Sadorn y'n gwav, 14 war dhydhyow Sadorn ha 10 war dhydhyow Sul y'n hav. Nyns usi trenow dydh Sul y'n gwav.

== Gweller keffrys ==

=== Gorsavow erel an Linen Nans Logh ===
* [[Gorsav Lyskerrys|Lyskerrys]] 
* [[Gorta Dibarthva Komm]]
* [[Gorsav Dowr an Woon|Dowr an Woon]] (deges)
* [[Gorta Fenten Geyn]]
* [[Gorsav Tir an Bughes|Tir an Bughes]]
* [[Gorsav Tewesva|Tewesva]]

=== Erel ===
* [[Rol a hensi-horn yn Kernow]]
* [[Rol a hensi-horn yn Breten]]
* [[Linen Nans Logh]]
* [[Keskowethyans Kledhrennow Dewnens ha Kernow]]

[[Klass:Kernow]]
[[Klass:Gorsavow|Logh]]
