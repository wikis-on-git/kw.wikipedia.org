[[Restren:ClimateMap World.png|Skeusennik|right|370px|<center>Klassans Hinyow Ollvysel</center>]]
[[Restren:Koppen-Geiger Map World present.svg|500px|right|Mappa a Glassans Hin Köppen-Geiger]]
'''Hin''' a styr studh usadow an tempredh, leythder, gwaskedh ayrgylghek, gwyns, glawans hag elvennow keweroniethel yn ranndir arenep an Bys rag termyn hir. Yn termow sempel, hin yw studh kresek rag a-dro dhe dheg bledhen warn ugens. Dyffrans yn tien yw hin ha kewer. An gewer yw an studh an ayrgylgh a dhydh dhe dhydh. An sortow a hin yw trovannel, difeythtir, temprek, penneghlek ha kresvorek.  
* Hin benneghlek a’n jeves gwavow hin pur yeyn ha havow berr.
* Hinyow temprek a’s teves peswar seson. Temprek yw an brassa rann a’n powyow Europek. 
* Dell yw usys, hinyow difeythtir a’s teves onan po dew seson kepar hag [[Arabi Saoudek]] ha lies pow yn [[Afrika]].  
* Yn hinyow trovannel ughel yw an tempredh oll an vledhen gans onan po dew seson (gleb ha segh po gleb yn unnik). Ensamplow a gerghynedhow gans hin trovannel yw an savanna ha koswik law yn [[Brasil]]. 
* An hin gresvorek yw tomm ha segh y’n hav, ha goyeyn ha gleb y’n gwav. Ensampel a bow kresvorek yw [[Spayn]]. 

Elvennow a yll chanjya hin tyller yw dorles, ughder ha pellder dhyworth korfow meur a dhowr. Klassys yw hinyow dell yw usys herwydh tempredh ha [[kodhans]]. An klassans moyha kemmyn yw an klassans Köppen gwrys yn kynsa gans Wladimir Köppen. An klassans Thornthwaite usys a-dhia 1948, a wra devnydh a tempredh, kodhans hag ethen-dreusanellans. Hemm yw dhe les rag studhya pygemmys eghen a enevales usi ena. An klassans Bergeron a fogell moy war an tylleryow may teu an massow ayr dhyworta. 

Hinyow a yll chanjya wosa termyn hir drefen chanjyow yn resegva an bys po shap an brastiryow. A-lemmyn yma tus ow kul an bys tomma dre tommheans ollvysel. Hemm a hwer drefen defolyans gans karbon dioksid ha methan wosa leski keunys menhesen kepar ha glow hag oyl.

<gallery>
Spitzbergen_Anflug_auf_Spitzbergen_27.jpg|skeusennik|Hin benneghlek yn Svalbard
Lake_district_evening.jpg|skeusennik|Hin demprek yn [[Pow an Lynnyn]], [[Pow Sows]]
Taiga_in_Zalesovskiy_raion_of_Altai_region_01.jpg|skeusennik|Taiga po hin vrastiryel yeyn yn Altai yn [[Russi]]
Mediterranean_climates_Banner.jpg|skeusennik|Hin gresvorek yn [[Spayn]]
Okavango_grassland_savanna.jpg|skeusennik|Hin an savanna, tomm gans seson gleb ha seson segh
Bwindi_Impenetrable_National_Park_desde_el_Broadbill_Forest_Camp_20190925_071122.jpg|skeusennik|Koswik law yn [[Park Kenedhlek Andewanadow Bwindi]] yn [[Ouganda]]
Thorn_Tree_Sossusvlei_Namib_Desert_Namibia_Luca_Galuzzi_2004.JPG|skeusennik|Hin dhifeythdir yn [[Namibi]]
</gallery>
