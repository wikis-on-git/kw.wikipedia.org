{{Taklow | fetchwikidata=ALL | suppressfields= }}

[[Restren:Dowrdresen1.jpg|thumb|center|800px|Dowrdresen tewydh]]


Tresen a dhiskwedh chanjyow nivel diskargans avon dres termyn yw [[Dowrdresen tewydh|'''dowrdresen tewydh''']]. Gweres meur yns i dhe awtoritas hag a assay lettya lanwesow. Possybyl yw ynwedh dhe wul dowrdresen dhe dhiskwedhes patron avon dres bledhen gowal.

Dres hager-awel po tewydh, y fydh an brassa rann a’n [[kodhans]] ow resek yn-nans an ledrow tro’ha kanel an avon. Tamm anodho a res avel [[Res treustir|res treustir]], war an enep, ha tamm anodho avel res [[Dowr dor|dowr dor]] (res [[gweres]] po [[Res goles|res goles]]). Pan dhrehedh an avon, y fydh mogheans yn diskargans an avon. Ny hwer an mogheans a-dhistowgh, mes yma ardak termyn ynter an glawas moyha ha’n diskargans moyha. Awosa, an avon a dhehwel dhe’n nivel normal. Res goles ytho yw an [[dowr]] a res dhyworth an [[Karrek|garrek]] weli po gweres yn lent, ha res tewydh yw henna a geworr gans an hager-awel hy honan.
[[Restren:Stream_hydrograph.gif|skeusennik|Patron dowrdresen dres bledhen]]

==Patron an dowrdresen==
Patron dowrdresen a greg war niver a elvennow:

* myns an kreungylgh.
* mars yw ledrow an kreungylgh serth.
* hin an ranndir (myns an glawas, ha tempredh ughel a wra kawsya meur a ethennans).
* py bar a garrek gweli eus y’n kreungylgh (kerrygi dewanus, andewanus po tellek).
* py bar a blansow usi ow tevi y’n kreungylgh (koswigow po gwelstiryow, po tir difeyth).
* py bar a dhyghtyans dowrgylgh den a wra devnydh anodho (tennas dowr rag diwysyans ha treven, drehevel argeow hag erel).
* mar wra den drehevel meur a dylleryow andewanus, rag ensampel fordhow tarmac, tohow legh ha drehevyansow po parkow kerri kestevyn.

[[Klass:Dowr]]
