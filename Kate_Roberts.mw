Awtoures gembrek a vri o '''Kate Roberts''' (13 mis Hwevrer 1891 - 4 mis Ebrel 1985) a skrifas y'n yeth [[Kembrek]]. Genys veu hi y'n wig Rhosgadfan y'n gonteth goth a Sir Karnarvon (yn Gwynedh y'n jydh hedhyw) ha merwis yn Dinbych. Aswonnys yw Kate Roberts avel "Myghternes an drolla berr" ''(Brenhines y stori fer)''.

== Bewskrif ==
[[Restren:Cae'r Gors - the Kate Roberts Heritage Centre, Rhosgadfan - geograph.org.uk - 959903.jpg|skeusennik|''Cae'r Gors'' - krowji teylu Kate Roberts. Gwithti a-dro dhedhi yw va y'n jydh hedhyw. ]]
Genys veu Kate Roberts yn krowji hy theylu ''Cae'r Gors (Gwel an Hal)''  yn [[Rhosgadfan]] war runyow [[Moel Tryfan|Mool Trevan]]. Mengleudhyer o hy thas. Hy bewnans yn Cae'r Gors ha'n wig o pur bosek yn hy gweythyow liennek a-varr. Hy auto-vewskrif ''Y Lôn Wen'' yw deskrifans a berth kov a's bewnans y'n arenebedh dhe'n pols na. An krowji Cae'r Gors re beu eylvyldyes avel gwithti a'n awtoures.

Hi eth dhe Ysgol y Cyngor (Skol an Konsel) yn Rhosgadfan ha dhe Ysgol Sir (Skol an Sir) yn [[Karnarvon]] wosa henna.

Hi a studhyas Kembrek yn [[Pennskol Bangor|Kolji Pennskol Kembra Bangor]]. Yth esa hi dyskadores yn Ystalyfera yn Kembraa Dyghow rag spys.

Hi a venystras an Gwasg Gee yn Dinbych gans hy gour Morris Williams. Hy gour a verwis yn 1946 ha hi a venystras an bysnis rag deg bledhen hy honan. Yn y lyver, ''Kate: Cofiant Kate Roberts 1891 - 1985 (Kate: Bewskrif Kate Roberts 1891 - 1985)'', Alun Llwyd a brofyas bos plegyansow kethreydhel dhe Roberts.

== Hy gweyth liennek ==
Hi a skrifas novelys ha drollow berr a-dro dhe voghosogneth ha kalester arenebedh an mengleudhyow yn [[Kembra]] North yn hy bewnans a-varr avel awtoures. Hi a dhalathas skrifa novelys ha drollow moya brysoniethel wosa hi dhe janjya chi dhe Dhinbych ha demedha. Yma nebes a dreylyansow hy gweythyow yn [[Sowsnek]] ha yethow erel, mes nyns eus treylyansow [[Kernowek]] dhe'n pols ma.

== Rol a's lyvrow ==
* ''O Gors y Bryniau (A Hal an Breow)'' - 1925. Drollow berr.
* ''Deian a Loli'' - 1927.
* ''Rhigolau Bywyd (Kleudhigow Bewnans)'' - 1929. Drollow berr.
* ''Laura Jones'' - 1930. Novel berr.
* ''Traed Mewn Cyffion (Treys yn Chaynys)'' - 1936. Novel.
* ''Ffair Gaeaf a storïau eraill (Fer Gwav ha drollow erel)'' - 1937. Drollow ber.
* ''Stryd y Glep (Stretyn an Klapp)'' - 1949. Novel ber.
* ''Y Byw sy'n Cysgu (An Re Vyw a Gosk)'' - 1956. Novel.
* ''Te yn y Grug (Te y'n Grug) -'' 1959. Drollow Berr.
* ''Y Lôn Wen (An Vownder Wynn)'' - 1960. Kovyow hy flogholeth.
* ''Tywyll Heno (Tewal Haneth)'' - 1962. Novel.
* ''Hyn o Fyd (An Bys Ma)'' - 1964. Drollow.
* ''Tegwch y Bore (Tekter an Myttin)'' - 1967.
* ''Prynu Dol (Prena doll)'' - 1969.
* ''Dau Lenor o Ochr Moeltryfan (Dew Dhen Liennek a Amal Mool Trevan)'' - Areth vledhynnyek Lyverva Penygroes 1970.
* ''Gobaith (Govenek)'' - 1972.
* ''Y Wylan Deg (An Woolan Deg)'' - 1976. Drollow Berr.
* ''Haul a Drycin (Howl ha Hager-Awel)'' - 1981.

== Kevrennow ==
[http://www.caergors.org/ Canolfan Drefdaeth Kate Roberts] (yn Kembrek/Sowsnek)

[[Klass:Mernansow 1985]]
[[Klass:Skriforyon fugieth]]
[[Klass:Skriforyon lien fleghes]]
