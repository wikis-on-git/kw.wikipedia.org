'''Edmund Bonner''' (?[[1500]] &ndash; 5ves [[Gwynngala]] [[1569]]) o [[Epskop Loundres|Epskop]] [[Loundres]] yn-dann [[Henry VIII a Bow Sows|Henry VIII]] ha'n [[Maria I a Bow Sows|Vyghternes Maria]]. Wostalleth, yth esa ev ow promovya an gorughelder ryal dres an Eglos, ha negysydh Henry VIII o ev yn [[Rom]]. Mes nyns o da ganso an dasfurvyansow gwrys yn termyn [[Edward Seymour, 1sa Dug Gwlas an Hav|Dug Gwlas an Hav]]. [[Lyver Pysadow Kemmyn]] ev a enebas, hag y tehwelas ev orth an [[Eglos Katholik Romanek]]. Prisner o Bonner dres reyn [[Edward I a Bow Sows|Edward I]]. Yn-dann Varia, y servya ev avel Epskop Loundres ynwedh, ha persekutya Protestans avel 'kammgryjygyon' mar vilus hag ev dhe waynya an titel "Bloody Bonner" (''Bonner Goesek'').

Yn [[1555]], y skrifas ev dewdhek pregoth gelwys ''Homelies sette forth by Eddmune Byshop of London, ... to be read within his diocese of London of all Parsons, vycars and curates, unto their parishioners upon Sondayes and holy days''. Nebes blydhen wosa henna, [[John Tregear]] a'ga hernewekhas: ottomma an [http://wikisource.org/wiki/Tregear_Homilies Pregothow Treger] a yw mar boesek yn [[Dasserghyans Kernewek]] (yn arbennik rag [[Kernewek Unys Amendys]] ha [[Kernuack Nowedga|Kernewek Dewedhes]]). 

Elizabeth yw devedhys myghternes yn [[1558]], hag yn [[1560]] y tehwelas Bonner dhe brison rag mentenya an Oferenn yn y benneglos. Naw blydhen wosa henna y ferwis ev, hwath prisner.

[[Category:Pobel|BONNER Edmund]]
[[en:Edmund Bonner]]
