[[Restren:Mark Twain by AF Bradley.jpg|skeusennik|Mark Twain yn 1907]]
Skrifer a'n [[Statys Unys]] ha genys yn Florida, [[Missouri]] a veu '''Samuel Langhorne Clemens''' (30 mis Du 1835 â€“ 21 mis Ebrel 1910), gwella aswonys avel '''Mark Twain'''.  Ev a oberi dre vras rag paperyow nowodhow hag avel lewyader gorhel tan war an Dowr Mississippi kyns es bos skrifer. Demedhys veu yn 1870, hag ev a vagas y deylu yn [[Hartford, Connecticut]]. Diwettha yn y vewnans, ev a gevarghewis ha kelli an mona o gwrys gans y skrifa, hag ev a wrug torn a'n bys ow ri arethyow a dhros dhodho mona lowr rag tyli y gendonow ha daskavos y fortun.

Gwella aswonys yw rag y ober yn fugieth, hag yn arbennek rag y dhevnydh a hwarthuster. Dyllys veu y gensa hwedhel yn 1865, henwys ''The Celebrated Jumping Frog of Calaveras County.'' Lies a breder bos ''Adventures of Huckleberry Finn'' ober gwella Twain. Godhvedhys yw an hwedhel a vaw gwynn a weres den du ow skapya kethneth yn soth an Statys Unys rag y dhenses.

Gis Twain a longya dhe vos anfurvus ha hwarthus, a'n gwrug dihaval orth lies skrifer posek a'n [[19ves kansbledhen|19ves kansvledhen]] ma nag o da aga lyvrow ganso. Rag ensampel, drog o ganso ober Jane Austen kepar ha ''Sense and Sensibility'' ha ''Pride and Prejudice'', hag ev a gampollas, "Hi a wra dhymm kasa oll hy fobel, heb omwith".

Komet Halley a omdhiskwedhas y'n ebron dres an vledhen may feu Twain genys hag ynwedh an vledhen may feu marow.

== Rol a lyvrow ==

* ''The Adventures of Tom Sawyer'' (1876)
* ''The Prince and the Pauper'' (1882)
* ''Adventures of Huckleberry Finn'' (1884)
* ''A Connecticut Yankee in King Arthur's Court'' (1889)

[[Klass:Amerikanyon a dhevedhyans sowsnek]]
[[Klass:Mernansow 1910]]
[[Klass:Skriforyon amerikanek]]
[[Klass:Skriforyon fugieth]]
[[Klass:Ynkleudhyansow yn Evrek Nowydh]]
