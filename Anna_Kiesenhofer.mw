{{Person | fetchwikidata=ALL | onlysourced=no | suppressfields= | nationality = [[Image:Flag of Austria.svg|25px]] [[Ostri]]}}

'''Anna Kiesenhofer''' (genys an 14ves a vis Hwevrer 1991) yw diwroser hag awgrymer a [[Ostri]]. 

==Resegva akademek==
Kiesenhofer a studhyas awgrym yn Pennskol Teknogel [[Wien]] (2008–11), ow kowlwul hy mestronieth yn Pennskol [[Kargront]] (2011–12). Hy a gavas PhD dhyworth Pennskol Liesteknogel [[Kataloni]] gans assay a-dro dhe ''Integrable systems on b-symplectic manifolds'' yn 2016. Kiesenhofer a-lemmyn yw hwithrer wosa-mestronieth yn Ecole Polytechnique Federale de Lausanne (EPFL) hag esel a vagas hag a wra hwithra kehavalennow dyffransek rannel anlynek a hwer yn fysegieth mathematikel.
==Resegva diwrosa==
Ynter 2011 ha 2013 Kiesenhofer a wre kesstrifow triathlon, mes wosa shyndyans, res o dhedhi lettya resek. Ytho hi a besyas diwrosa wosa 2014. Hi a omjunyas bagas katalonek Frigoríficos Costa Brava – Naturalium. Hi a waynyas kesstrif Gran Fondo New York, hag a worfen war Mont Ventoux. Hi a assayas Tour de l'Ardèche, mes y’n gwettha prys hi a gavas kodh y’n kamm kynsa, ha res o dhedhi omdenna awosa.  
Yn 2016 hi a waynyas Coupe d'Espagne. Yn mis Gwynngala hi a gemeras rann yn Tour de l'Ardèche y’n para kesgwlasek. Y’n tressa kamm hi veu onan a hwegh diwroser yn ‘breakaway’, ow kwaynya an kamm war Mont Ventoux.   
Yn mis Gortheren 2021, avel an unnik kannas dhe Ostri y’n resek fordh [[Gwariow Olympek|Olympek]] dhe venenes yn [[Tokyo]], [[Nihon]], hi a waynyas an pewas owr. Hi a worfennas 75 eylen kyns an nessa diwroser, Annemiek van Vleuten. Hi a draynyas heb dhyskador po para galwesik. 

==Sewenyansow posek ==
;2016
: 2a dre vras Tour Cycliste Féminin International de l'Ardèche
::1a Kamm  3
:2a Trial termyn, Kampyorieth Fordh Kenedhlek 
;2019
: Kampyorieth Fordh Kenedhlek
::1a [[File:MaillotAustria.PNG|20px]] Trial termyn
::1a [[File:MaillotAustria.PNG|20px]] Resek fordh
: 5ves Ljubljana–Domžale–Ljubljana TT
: 5ves Trial termyn, Kampyorieth Fordh Europek  
: 8ves Chrono des Nations
;2020
: 1a [[File:MaillotAustria.PNG|20px]] Trial termyn, Kampyorieth Fordh Kenedhlek
: 3a dre vras  Tour Cycliste Féminin International de l'Ardèche
;2021
: 1a [[File:Gold medal olympic.svg|15px]] Resek fordh dhe venenes, 2020 [[Gwariow Olympek]] an Hav
: 1a [[File:MaillotAustria.PNG|20px]] Trial termyn, Kampyorieth Fordh Kenedhlek

[[Klass:Europeanesow]]
[[Klass:Godhonydhyon]]
[[Klass:Ostrians]]
