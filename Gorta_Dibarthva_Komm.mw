[[Restren:Coombe Junction Halt - FGW 153380.jpg|skeusennik|Tren ow kortos dhe worsav Dibathva Komm. Yma ponsfordh Dowr an Woon gweladow y'n gilva.]]
'''Gorta Dibarthva Komm''' ([[Sowsnek]]: ''Coombe Junction Halt'') yw gorsav hyns-horn war an [[Linen Nans Logh]] a serv an gwigow a [[Komm|Gomm]] ha [[Nansmelin]] ogas ha [[Lyskerrys]], [[Kernow]]. Yma res dhe bub [[tren]] ow mos yntra Lyskerrys ha [[Logh]] gorthtreylya dhe Dhibarthva Komm, mes nyns usi saw dew dren pub dydh a bes an pelder kott dhe'n kay rag gallesogi trethysi dhe junya po diyskynna an tren.

Yntra mis Ebrel 2014 ha mis Meurth 2015, nyns o saw 26 merkyans a drethysi ow junya po diyskynna an tren dhe Gomm, henn a wrug dhodho bos an nessa gorsav lyha devnydhyes yn Breten Veur, wosa [[Gorsav Shippea Hill|Shippea Hill]].

== Istori ==
[[Restren:Coombe Junction - FGW 153380 ready for Looe.jpg|skeusennik|Tren ow kortos orth an dhibathva dhe Gomm.]]
Yth ygerys an [[An Hyns-horn Lyskerrys ha Logh|Hyns-horn Lyskerrys ha Logh]] a-hys an Nans Logh yn 1860, yn 1896 y feu kay drehevys dhe Gomm rag trethysi a vynnas kerdhes yn-bann an vre dhe'n gorsav yn [[Gorsav Lyskerrys|Lyskerrys]].

Ystynnans an hyns-horn dhyworth Komm dhe worsav Lyskerrys veu ygerys yn 1901 pan veu [[gorsav Dowr an Woon]] deges. Y hedhas pub tren orth Dibarthva Komm ha'n lokomotyv ow ponya a-dro dhe'n tren kyn pesya gans an viaj. Yn hwreydhek, yth esa loup dhe soth an gorsav a asas dew dren dhe bassya, mes wosa 1928 y feu hemm kesunyes gans hyns an kay. Wosa hemma, y hyllas trenow passya wosa an kensa tren dhe bonya a-dro ha shuntya dhe'n dre-linen, pan yllas an nessa tren mos dhe'n kay. 

== Deskrifans ==
[[Restren:2015 at Coombe Junction Halt - north entrance.jpg|skeusennik|Entrans an gorsav dhyworth Nansmelin.]]
Yma kay unsel a yll bos drehedhys dhyworth an fordh yn Nansmelin dhe'n north po dhyworth hyns-kerdhes ryb tenewen an dreusva dhe'n soth.

Yma res dhe drenow trethysi gorthtreylya dhe Gomm, mes nyns a miver meur anedha dhe'n kay. Yth a an linen a bes dhe'n north dhe Dhowr an Woon yn-dann [[Ponsfordh Dowr an Woon]], mes nyns yw devndhyes homma saw gans trenow gwara treweythus.

== Servisyow ==
Servyes yw Komm gans dew dren pub dydh yntra dydhyow Lun ha Sadorn. Nyns yw servis war dhydhyow Sul.

== Gweller ynwedh ==

=== Gorsavow erel an Linen Nans Logh ===
* [[Gorsav Lyskerrys|Lyskerrys]] 
* [[Gorsav Dowr an Woon|Dowr an Woon]] (deges)
* [[Gorta Fenten Geyn]]
* [[Gorsav Tir an Bughes|Tir an Bughes]]
* [[Gorsav Tewesva|Tewesva]]
* [[Gorsav Logh|Logh]]

=== Erel ===
* [[Rol a hensi-horn yn Kernow]]
* [[Rol a hensi-horn yn Breten]]
* [[Linen Nans Logh]]
* [[Keskowethyans Kledhrennow Dewnens ha Kernow]]

[[Klass:Kernow]]
[[Klass:Gorsavow]]
