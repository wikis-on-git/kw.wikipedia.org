[[Restren:Stanleys Bridge Kidwelly Canal.JPG|skeusennik|Pons Stanley dres an Dowrgleudh Kesweli ha Lannelli dhe Benn-bre. Yma rann a hyns an dowrgleudh devnydhyes avel hyns-diwrosa yntra Porth Tewyn hag arenebedh Pinged.]]
[[Restren:Kymers Dock Kidwelly Canal.jpg|skeusennik|Kay Kymer dhe Gesweli.]]
Kevreyth [[dowrgleudh]] ha hensi-tramm yn [[Pow Kerverdhin]], [[Kembra]] o'n '''Dowrgleudh Kesweli ha Lannelli''' ([[Kembrek]]: ''Camlas Cydweli a Llanelli'', [[Sowsnek]]: ''Kidwelly and Llanelli Canal''). Y feu byldyes rag karya [[glow karrek]] dhe'n arvoryow rag treusperthi yn-rag gans gorholyon arvoryow. Y tallathas avel Dowrgleudh Kymer yn 1766, py a junyas pollow glow dhe Boll an Logos (Pwll y Llygod) dhe gay ogas dhe [[Cydweli|Gesweli]]. Hedhas dhe'n kay a galeshas yn hwradhel hag an heyl ow leunhe gans fennleys, hag ystynnans dhe [[Llanelli|Lannelli]] a veu gesys yn 1812. Lent o'n avonsyans, hag an dowrgleudh nowydh a junyas gans porth dhe [[Pen-bre|Benn-bre]] a vyldyas gans Thomas Gaunt y'n 1820ow, erna ve gorfennys porth an kompani dhe [[Porth Tywyn|Borth Tewyn]] yn 1832. Hensi-tramm a servyas niver a lowvaow dhe'n est a Borth Tewyn.

Yn 1832 ynjynor James Green a gussulyas yn-kever ystyn an kevreyth, ow profya linen gans tri fleyn-goleder rag drehedhes Komm-Meur (Cwmmawr), pella yn-bann an [[Cwm Gwendraeth Fawr|Komm Gwynndreth Meur]]. Kyn fe provyans dhe Green gans pleyns-goleder war dhowrgleudhyow erel, y tann-estemyas an kost ha ny yllas gorfenna'n ober. Y kordhyllas yn 1836, byttegyns kompani an dowegleudh a worfennas an hyns nowydh y'n vledhen a holyas. Yth esa'n dowrgleudh sewena glor, hag y kemeras kevranoryon budhrannow a-dhyworth 1858. Yn 1865 y chanjyas an kompani y hanow dhe Hyns-horn Kesweli ha Porth Tewyn (Kidwelly and Burry Port Railway), y kesunyas gans an kompani a bonyas Porth Tewyn y'n nessa bledhen, hag an dowrgleudh eth y'n [[Hyns-horn Porth Tewyn ha Komm Gwynndreth]] yn 1869.

Devnydh a gay Kymer dhe Gesweli a dhuryas rag esperthi glow gans gorholyon arvoryow rag 50 bledhen bella. Y feu devnydhyes avel skollva y'n 1950ow, mes y feu hemma, keffrys ha rann gott a'n dowrgleudh, daskorrys y'n 1980ow. Y hyllir tresya nebes strethurow a'n dowrgleudh hwath y'n dirwedh, hag y hyllir holya lergh an hyns-horn usi deges lemmyn rag brassa rann a'y hys.

== Gwelewgh ynwedh ==

* [[Dowrgleudh]]

* [[Rol a dhowrgleudhyow yn Kembra]]

<br />

[[Klass:Dowrgleudhyow]]
