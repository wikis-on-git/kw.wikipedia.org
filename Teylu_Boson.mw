An '''teylu Boson''' o teylu a [[Kernewek|Gernewegoryon]] a-dro dhe [[Lulynn]], [[Pennwydh]] West, orth diwedh an [[17ves kansblydhen|17ves]] ha dalleth an [[18ves kansblydhen]]. Ynsi a guntelli remenants an taves kewsys y'n eur na, ha skrifa lytheryow y'n taves dh'aga hothmans ([[John Keigwin]], [[James Jenkins]], hag erell). '''Nicholas Boson''' (marow 1703) a skrifas an hwedhel "[[Dzhûan Tshei an Hɐr|Jowann Chi an Hordh]]", hag [[Edward Lhuyd]] a avas vershyon anedho pan esa eev yn [[Kernow]]. '''John Boson''' (marow 1730) ha '''Thomas Boson''' a wrug tri threylyans an [[Pader]] yn [[Kernewek Diwedhes]]. Skrifow an telyu a veu konservys yn Kuntelles [[William Gwavas|Gwavas]] a vammskrifow, ''[[Archaeologia Britanniae]]'' gans [[Edward Lhuyd]], ha tylleryow erell. Yn [[1974]], [[Oliver Padel]] a guntellis an skrifow ma yn dyllans nowydh. Pur boesek o an skrifow ma rag an [[dasserghyans]] a '[[Kernuack Nowedga|Gernuack Nowedga]]' gans [[Richard Gendall]] ha'y gowethas.

{{Porth Kernow}}

[[Category:Skriforyon yn Kernowek|Boson]]
[[Category:Kernowyon|Boson]]
