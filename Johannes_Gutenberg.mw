{{Den}}

'''Johannes Gensfleisch zur Laden zum Gutenberg''' (aswonys avel '''Johannes Gutenberg''') (1390s â€“ 3a Hwevrer 1468) o oberor alkan ha deviser [[Almayn|almaynek]]. Meur yw y hanow rag y ober yn pryntya yn 1450ow, yn arbennik rag devisya olsettyans. 

Gutenberg a dhevisyas kesalkan metal rag pryntya, ynkow, fordh rag settya [[Lytheren|lytherennow]] yn kewar ha eghen nowydh a [[Gwask-pryntya|wask-pryntya]]. Ev a gemeras y dybyans rag an wask-pryntya a'n waskow usys gans gwrioryon [[gwin]]. 

Yn [[Europa]] an [[Dastinytheans]], an [[Teknegieth|deknegieth]] wellhes a wrug tardh kedhlow. Yn spys berr, [[tus]] a bryntyas lies [[lyver]] nowydh a-dro dhe lies testen. Hemm o, yn rann, awos an [[Bibel]] meurgerys pryntys gans Gutenberg, henwys herwydh y hanow lemmyn. Hemm o an kynsa Bibel gwrys yn niverow bras, dallethys an 23a mis Hwevrer 1455. Hedhyw, yma 60 Bibel Gutenberg hwath. Yth yns i an lyvrow kottha gwrys gans olow gwayadow, dres lycklod.

Nyns o Gutenberg den negys da ha ny gemeras ev meur a arghans a'y dhevis. Yth esa kudynnow laghel dhodho hag ev a gollas y jynnys dh'y gespar, [[Johann Fust]]. Nyns o Gutenburg sewen yn y vewnans, mes pur bosek o y dhevis.

[[Project Gutenberg]] yw henwys wosa Johannes Gutenberg.
