'''Breten Vyghan''' yw pow [[keltek]] yn Repoblek [[Frynk]]. (Y's gelwir '''''Bretagne''''' yn [[frynkek]], '''''Breizh''''' yn [[bretonek]], '''''Bertaèyn''''' yn [[gallo]], ha nep-prys '''Lysow''' yn [[Kernewek]], rag ensompel gans [[Eduard Lhuyd]] y'n lytherennans ''Lezou''.) Diberthys yw hi yntra diw rannvro (''régions'') frynkek, '''Rannvro Vreten Vyghan''' ha '''Rannvro Broyow an [[Liger]]'''. Y'n kynsa rannvro yma peswar a'n pymp ''département'' an pow; an pympes ([[Liger-Atlantek]]) yw yn Broyow an Liger, gans ''départements'' a-dhiworth powyow erell.

{| border="1" cellpadding="3" cellspacing="0" align="right" bgcolor="#fffff"
|-----
! colspan="3" style="background:#ffdead;" | Breten Vyghan (''Bretagne, Breizh, Bertaèyn'')
|-----
! colspan="3" align="center" | [[Image:Bretagne_flag_medium.png|Baner Breten Vyghan]]
|-----
! align="center" | '''Derivadow''' || '''Rannvro Vreten Vyghan''' || '''Liger-Atlantek'''
|-----
| Penn-sita: || [[Roazon]] || [[Naoned]]
|-----
| Poblans ([[2003]]):<br />
Doeneth:
| 2 972 700 a drigoryon<br />
107 a drigoryon/km²
| 1 134 266 a drigoryon<br />
166 a drigoryon/km²
|-----
| Enep: || 27 208 km² || 6 815 km²
|-----
| Lywydh an Konsel:
| [[Jean-Yves Le Drian]]
| [[Patrick Mareschal]]
|-----
| ''Départements:''
| [[Arvorow Armor]] (22)<br />[[Il-ha-Gwilun]] (35)<br />[[Mor Byghan]] (56)<br />[[Penn an Bys]] (29)
| [[Liger-Atlantek]] (44)
|}
Lies gorhengeugh a'n Vretonyon a asas [[Breten Veur|Vreten Veur]] wosa tegh an [[Rom|Romanyon]] yn 410 [[OK]]. Y'n [[9ves kansblydhen]], kesunya Breten Vyghan oll yn rywvaneth unnik a wrug [[Nevenoioù]] (''Nominoë'' yn frynkek). 

[[Bresel an Eretons Bretonek]] yntra [[1341]] ha [[1364]] a enebas keffrysysi [[Pow Sows]] erbynn keffrysysi an gurun a Bow Frynk. An Kevambos a Unyans a dhiwedhas anserghogeth Breten Vyghan yn [[1532]], mes yth esa gensi hwath omrewl a-ji dhe Frynk bys [[1789]]. Keffrysysi an Sowson erbynn [[Domhwelans Frynkek]] o an ''[[Chouanted]]''. An yeth vretonek re omwannhas a-dhia [[1945]].

[[Image:Breizh.png|right|Mappa Breten Vyghan]]

A-dhia an [[Oesow Kres]], yma dyffrans kler yntra '''Breten Vyghan Isel''' (y'n Howlsedhes: ''Breizh-Izel'' po ''Goueled-Breizh''; ''Basse-Bretagne'') ha '''Breten Vyghan Ughel''' (y'n Howldrehevel: ''Breizh-Uhel'' po ''Gorre-Breizh''; ''Haute-Bretagne'' po ''Pays Gallo''). Yma an brassa niver a vretonegoryon yn Breten Vyghan Isel, yn le may ma trevow [[Kemper]], [[Brest]], [[an Oriant]], ha [[Gwened]]. Yn Breten Vyghan Ughel, yn fordh arall, yth esa tus an tir ow kewsel Gallo, hag yma diw sita veur ([[Naoned]] ha [[Roazon]]) ha lies tre arall, rag ensompel [[Sen Malo]], [[Sen Nazer]], [[Pontivi]] ha [[Sen Briek]]. Yma'n "or" wonisogeth owth ystynna a Sen Briek dhe dre Gwened.

''Erthygel leun a vanylyon: [[Dugeth Vreten Vyghan]].''

[[Image:Breizh_Mappa1.png|thumb|Naw epskobeth Breten Vyghan]]
Yma naw "epskobeth" po ranndir istorek a Vreten Vyghan:
* [[Bro Sen Malo]]
* [[Bro Sen Briek]]
* [[Bro Dreger]]
* [[Bro Leon]]
* [[Kernow Vyghan|Bro Gernow]]
* [[Bro Wened]]
* [[Bro Roazon]]
* [[Bro Dhol]]
* [[Bro Naoned]]

{{Keltia}}
{{Brav}}
[[Category:Dorydhyeth]]
[[br:Istor Breizh]] [[de:Bretagne]] [[et:Bretagne]] [[en:Brittany]] [[es:Bretaña]] [[eo:Bretonio]] [[fr:Bretagne]] [[it:Bretagna]] [[la:Britannia minor]] [[nl:Bretagne]] [[ja:ブルターニュ]] [[pl:Bretania]] [[pt:Bretanha]] [[sv:Bretagne]] [[zh-cn:布列塔尼]]
