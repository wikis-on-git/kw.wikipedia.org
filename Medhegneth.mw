[[Restren:Asclepius - Museum of Epidaurus Theatre.jpg|alt=Delow Asclepius, gans y welen, duw hen grek a vedhegneth y'n Gwithti Epidaurus yn Pow Grek.|skeusennik|[[Gravyans|Delow]] Asclepius, gans y welen, [[duw]] hen grek a vedhegneth y'n Gwithti Epidaurus yn [[Pow Grek]].]]
'''Medhegneth''' yw an [[Godhonieth|skiens]] ha praktis a witha godhevysi, menystra an diagnosans, ragwolok, lett, dyghtyans ha hebaskheans aga shyndyans po [[kleves]], ha skoodhya aga [[yeghes]]. Medhegneth a yssyns dyffrans a braktisyow gwith yeghes esplegys dhe ventena ha daskorr yeghes der an lestans ha dyghtyans a gleves. Y'n jydh hedhyw, medhegneth arnowydh a us godhoniethow bewvedhek, hwithrans bewvedhek, [[genynnek]] ha [[teknegieth]] vedhek, yn tipek dre dhroggys po leuvvedhegneth, mes ynwedh dre sawments mar dhyffrans avel [[bryskosoleth]], devisyow medhek, [[dewynnyans]], hag erel.

Medhegneth re beu gwrys a-dhia osow [[Kynsistori|kynsistorek]] mayth o sleyneth gans junyansow kemmyn dhe gryjyansow [[Kryjyans|kryjyek]] ha [[Filosofieth|filosofek]] a [[Kowethas|gowethas]] leel dredha. Rag ensampel, den medhegneth a wrussa gorra erbys ha leverel pysadow rag yaghheans, po hen filosofer a wrussa usya sygera goos herwydh an tybiethow glyborieth. Yn kansvledhynnyow a-gynsow, wosa an sordyans a skiens arnowydh, an brassa rann a vedhegneth yw kesunyans a sleyneth ha godhonieth. Kynth yw an gis ober gwrias sleyneth dyskys dre braktis, godhvos an pyth a hwer orth nivel gogellek ha molekulek y'n gwiasow gwriys yw aswonnys dre wodhonieth.

Furvow a vedhegneth kynswodhoniethek yw henwys lemmyn medhegneth hengovek po medhegneth werin. Dyghtyansow hengovek po ken dewisyow a vedhegneth gans kudynnow a sawder po effeyth yw gelwys pomstry.

{{unn k}}
{{Posek 100}}
