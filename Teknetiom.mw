{{Taklow| fetchwikidata=ALL | suppressfields= * | image2 = Tc-TableImage.svg }}

Elven gymyk yw [[Teknetiom|'''teknetiom''']], niver 43 y'n [[An Vosen Beriodek|Vosen Beriodek]]. Y furvell gymyk yw '''Tc'''. An hanow a dheu dhyworth an ger [[Grew|Greka]] ''tekhnetos'', ow styrya kreftus.

Yn 1952 gwelys veu linyow teknetiom yn [[An Spektrum Elektrotennvenek|spektrum]] an golow hag a wrug splanna dhyworth [[Steren|kowr-steren]] rudh. Drefen bos hanter-bewnans teknetiom 4 milvil bledhen dhe'n moyha, res o dhe'n golow ma furvya y'n steren hy honan. Prov veu hemma bos ster an tyller le mayth yw gwrys elvennow kymyk a bub sort.

Usys yw teknetiom yn dyghtyans medhegel, gans gweres diskudha kellow kanker. Diskudhys veu teknetiom yn 1937 gans Emilio Segre ha Carlo Perrier yn Pennsol Palermo yn [[Itali]]. Ny gevys yw yn-mes arbrovjiow hwithrans nuklerek. Askorrys yw lies tonnas dhyworth pibellow keunys nuklerek usys, mes nyns eus devnydh anodho vytholl marnas yn mynsow munys yn unnik.

Poos atomek teknetiom yw 98. Y boynt teudhi yw 2172°C ha'y boynt bryjyon yw 4877°C. Y dhosedh yw 11.5kg an liter. Radyoweythresek yw pub isotop. Alkan arghansek yw, mes kevys yw avel polter loos ynwedh.

==Mirva==
<gallery class="center" widths="175px" heights="150px">
Restren: Tc99minjektion.jpg |skeusennik|Skityans teknetiom, ow kweres diagnosyans kanker
Restren: Technetium-sample.jpg |skeusennik|Sampel a alkan teknetiom
Restren: Basedow-vor-nach-RIT.jpg |skeusennik|Skeusen ow tiskwedhes kreunyans teknetiom y'n korf wosa skityans
Restren: Segre.jpg |skeusennik|Emilio Segre
Restren: W_Aquilae_binary.jpg |skeusennik|Kowr-steren rudh eghen-S 
</gallery>

[[Klass:Elvennow kymyk]]
