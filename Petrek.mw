'''Sen Petrok''' (aswonnys avel ''Pedrog'' yn [[Kembrek]], ''Pereg'' yn [[Bretonek]] ha ''Perreux'' yn [[Frynkek]] (c.[[5es kansblydhen|468]]&ndash;[[6ves kansblydhen|564]] [[OK]]) yw [[sans]] [[kristyon]] a'n [[6ves kansblydhen]]. Awos dineythyans yn [[Kembra]], dhe [[Brython|Vrythonyon]] a [[Dewnans|Dhewnans]], [[Kernow]], ha [[Gwlas an Hav]] y fenystras ev kyns oll.

[[Image:Flag of Devon.svg|right|thumb|200px|Baner Dewnans, aswonnys avel "Baner Sen Petrok"]]
Tasek [[Dewnans]] yw ev, ha baner nowydh Dewnans yw aswonnys avel "baner Sen Petrok". Y dhydh goel ev yw an 4a a [[mis Metheven|vis Metheven]]. Yma lymnoryon orth y dhiskwedhes warbarth gans [[karow]], herwydh usadow.

Tas Petrok herwydh henhwedhlow kembrek o [[Glywys Kernow]] penntern [[Morgannwg|Glywysing]]. Y studhyas Petrok yn [[Wordhon]], yn le mayth o ev dyskador a [[Caomhghín|Caomhghín Sans]]. Wosa henna, yn Kernow y tallathas ev y venystrans orth managhtiow [[Lannwedhenek]] ha [[Bosvenegh]]. Yn Lannwedhenek yth esa ev ow kortos dres prys hir, hag yma hanow [[sowsnek]] an dre (''Padstow'') ow mos dhiworth y hanow ev (''Padrock-stowe''). Yn haval, yma y hanow war [[Petrockstow]], [[Newton St Petroc]], ha nebes trevow erell yn Dewnans. Tasek [[Timberscome]] yn Gwlas yn Hav yw Petrok ynwedh.

Wosa deg blydhen warn ugens, yth eth ev dhe [[Rom]] ow passya dre [[Breten Vyghan|Vreten Vyghan]].

==Omriansow Plyw==
===Kernow===
* [[Bosvenegh]]
* [[Eglosheyl]]
* [[Lannwedhenek]]
* [[Nansfenten]]
* [[Trevelgi]]

===Dewnans ha Gwlas an Hav===
* [[Newton St Petroc]]
* [[Karesk]]
* [[Dartmouth]]
* [[Lydford]]
* [[Clannaborough]]
* [[Petton]]
* [[South Brent]]
* [[Petrockstow]]
* [[Timberscome]], [[Gwlas an Hav]]

[[Category:Sens]] [[Category:Kernowyon]] [[Category:Kembra]]
