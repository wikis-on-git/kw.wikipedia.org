{{Taklow| fetchwikidata=ALL | onlysourced=no| suppressfields= }}

'''Satyricon''' po 'Satyricon liber' yw hanow lyver gans Gaius Petronius dell yw prederys bos an kynsa novel skrifys bythkweth. An hanow a styr ‘Lyver a aventuryow hevelep dhe satyr’. Skrifys veu an lyver y’n yeth [[Latin]] y’n kynsa kansvldehen O.K.. An ober a gomprehend kemyskans a yeth plen ha vers, elvennow hwarthus ha sevur war-barth ha rannow erotek.

Yth ekist marnas rannow an ober gwreydhek. Hemm yw an nessa moyha kowal novel romanek, wosa ‘An asen owrek’ gans Apuleius.

An lyver a dheskrif aventuryow an hwedhlor, Encolpius, ha’y geth ha karer Giton, maw semli 16 bloodh. Satyricon yw dustuni dhe les rag deskrifa pana sort a vewnans o dhe romans klass oberi y’n oos na. Yn-mysk an chaptrys yw deskrivans a vri ‘Kevewi Trimalchio’. Yth a Encolpius ha’y gowetha dhe gevewi den frank pur wolusek. Trimalchio a wra dyghtya sandys skullyek ha meur aga spendyans, ha diskwedhes y rychys ha fayntys adhysk. Pan a Trimalchio dhe’n privedhyow, an gwestoryon erel a gows a-dro dhe daklow normal, an gewer, termynyow kales, gwarioryon poblek hag adhysk aga fleghes. Yn y dheskrifans a vewnans pub dydh an werin, Petronius a gemmer delit orth dhiskwedhes fowt jentylys ha fayntys an bobel wolusek mes anlettrys. Petronius a wra usya yeth an werin yn y lyver, leun a yeth goth ha mollethi.

Lies lyver arnowydh a gomprehend menegow a Satyricon. 
*'Trimalchio' o hanow versyon a-varr ‘The Great Gatsby’ gans F.Scott Fitzgerald.
*Kan a vri 'The Waste Land' gans T.S.Eliot a gomprehend devyn ger rag ger dhyworth Satyricon.
*An novel ‘The Picture of Dorian Gray’ gans Oscar Wilde a gomprehend meneg.

Yn 1969, gwrys veu dew versyon fylm a’n lyver. Selys yn lows war an lyver o fylm [[Federico Fellini]] ha’n fylm aral, kevarwodhys gans Gian Luigi Polidoro.

Yma bagas rokk alkan du dhyworth [[Norgagh]] henwys Satyricon.

<gallery>
Satyricon,_Metaltown_2008.jpg|skeusennik|An bagas rokk Satyricon 
Fellini-Satyricon2.jpg|skeusennik|Gwel dhyworth fylm Federico Fellini
SatyriconPithou1587.jpg|skeusennik|Versyon a Satyricon dyllys yn Pow Frynk yn 1587
Norman_Lindsay_Satyricon_p006.jpg|skeusennik|Onan a gevres a dhelinyansow gwrys gans Norman Lindsay (onan a lymnoryon moyha a vri [[Ostrali]])
TheWasteLandEpigraph.jpg|skeusennik|An devyn yn 'The Waste Land' gans T.S.Eliot
</gallery>

[[Klass:Latin]]
[[Klass:Romansow]]
