[[Restren:Mao Zedong portrait.jpg|thumb|Lymnans Tianenmen]]
'''Mao Zedong''' (毛泽东; lytherennys ynwedh '''Mao Tse Tung''') (26 mis Kevardhu 1893 – 9 mis Gwydngala 1976), o domhweler kemynegorek [[China|Chinek]], ha hembrenkyas [[Repoblek Werin China]], a 1949 bys yn y vernans yn 1976.

== Genesigeth ha bewnans a-varr ==
Genys veu yn Shaoshan, Hunan dhe diek golusek, ev a gevis gwelva Chinek kenedhlek ha gorthemperouregek a-varr a-varr yn y vewnans, awedhys yn arbennik gans domhweleans Xinhai yn 1911. Ev a dreylyas orth Marxydhieth-Leninydhieth hag ev owth oberi yn Pednskol [[Beijing|Peking]] (Beijing), hag y feu esel derowel Parti Kemynieth China (PKC)

== Bresel Chinek Civil ==
Dre'n Bresel Chinek Civil ynter an Kuomintang (KMT) ha'n PKC, Mao a weris fondya an Lu Rudh, ha wortiwedh ev a veu hembronkyas PKC y'n Keskerdh Hir. Kynth esa keffrysyans gans an KMT yn Nessa Bresel Chinek-Nihonek, wosa fethyans [[Nihon]], Lu Rudh a fethas an Genedhlegoryon neb a fias dhe [[Taiwan|Daiwan]].

== Repoblek Werin China ==
1a mis Hedra, 1949, Mao a dheklaryas fondyans [[Repoblek Werin China]] (RWC), stat unn-barti, kontrolys gans PKC.

=== ''Lamm Bras Yn-rag'' ===
Yn 1957, Mao a lonchyas kaskergh, aswonnys avel Lamm Bras Yn-rag, dresto may threyl ekonomieth Jina dhyworth  ammeth dhe dhiwysyans. An kaskerdh ma a wrug divotter uthekka yn istory.

=== ''Domhwelans Gonisogethel'' ===
In 1966, Mao a ordenas Domhwelans Gonisogethel Gwerinek Meur, rag may tilea elevennegow gorth-domhwelans yn China. An domhwelans Gonisogethel a besya deg bledhen hag dres henna, meur a daklow ertach istorek a veu distruys. Mao y honan a veu kres kult-gnas. In 1972, Mao a dhynerghys Lewydh Statys Unys, Richard Nixon, may tallathas polici Chinek moy igor, hag a veu displegys yn pella gans Deng Xiaoping. 

== Mernans ==
[[File:Lascar Mausoleum of Mao Zedong (4475525297).jpg|thumb|Mausoleum Mao, Pedrek Tianenman, Beijing]]
Megi hag eva yn kales a wrug Mao. Borr ha klevesow an kolon ha skevens dhodho ynwedh yn diwettha radn y vewnans. Yma derivasow heb fydhyans bos dhodho kleves Parkinson ha kleves Lou Gehrig. Gwelys diwettha veu 27ves mis Me 1976 hag ev ow metya Pennmenyster [[Pakistan]], Zulfikar Ali Bhutto. Dew bowes kolon a godhas dhodho yn mis Meurth hag yn mis Gortheren. Wosa tressa, ev a verwis 9ves mis Gwydngala 1976, 82 y vloodh.

An Korf Mao a veu embalmys, ha hwath y hyllir y weles yn Mausoleum, drehevys yn kres Pedrek Tiananmen, Beijing.
