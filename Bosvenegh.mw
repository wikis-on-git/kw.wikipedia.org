[[Restren:Bodmin1Church.jpg|right|thumb|250px|Eglos Sen Petrok, Bosvenegh.]]
'''Bosvenegh''' ([[Yeth Sowsnek|Sowsnek]]: '''''Bodmin''''') yw tre yn kres [[Kernow]], [[Breten Veur]], desedhys orth amal west an Hal Fowydh. Fondys veu eglos managhti omma gans [[Sen Petrok]] y'n [[6ves kansblydhen]]; ev a ros an hanow arall dhe Vosvenegh neb yw ''Petrockstow''. Eglos Sen Petrok a veu drehevys y'n [[15ves kansblydhen]], ha hi yw an brassa eglos yn Kernow. Diwysogneth sten o pennjist an erbysieth Bosvenegh dres brassa rann istori an dre. Yn [[2004]], yma 16 600 a drigoryon y'n dre [http://www.world-gazetteer.com/fr/fr_gb.htm]; an poblans yn niveryans [[2001]] o 12,778.

Profys re beu bos hanow an dre yn Sowsnek, ''Bodmin'', dhiworth an geryow kernewek 'bos' ha 'menegh', mes kevys yw an hanow kyns fondyans an managhti a skoedh an profyans na. Mars yw gwir po kamm, Bosvenegh yw hanow an dre yn Kernewek hedhyw. Martesen an hanow a gampoell desedhyans menegh a-varra fondys gans [[Sen Guron]], a gemmeras Sen Petrok avel y dyller y honan.

Yma chi [[Lannhydrek]] y'n kyrghynn; abatti Sen Petrok a biwo an stat ma kyns Terroes an Managhtiow gans [[Henry VIII]].

{{Porth Kernow}}

[[Klass:Trevow yn Kernow]]
