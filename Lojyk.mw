[[Restren:Aristotle Altemps Inv8575.jpg|alt=Aristotle o filosofer grek a oberi ow tochya lojyk y'n peswora kansvledhen.|skeusennik|Aristotle o filosofer grek a oberi ow tochya lojyk y'n peswora kansvledhen.]]
'''Lojyk''' yw an studhyans a resnans ha gwiryonedh. An rewlys a lojyk a asa dhe [[Filosofieth|filosoforyon]] gul didhothyansow herwydh lojyk a-dro dhe'n bys. Lojyk a wer dhe [[Tus|dus]] ervira mars yw neppyth gwir po fals. 

Lojyk anformel a assay deskrifa argyansow ewn yn anformel, rag ensampel dre worra yn rol eghennow a falsdybyansow. Lojyk formel a dhiskwedh menegyansow ha patronyow dadhel gans arwodhigow, der usya kevreythyow formel kepar ha lojyk selyek. Yn lojyk formel, lojyk [[Awgrym|mathematigel]] a studh an nasyow awgrymek a gevreythyow lojykel ha lojyk filosofek a wra aga gweythresa dhe gudynnow filosofek kepar hag an natur a styr, godhvos ha bosva. 

Skrifys yw lojyk yn fenowgh yn kesresnansow hag yw unn eghen a brov herwydh lojyk. Kesresnans yw gwrys a guntel a venegyansow usys dhe brevi an menegyans finek, gelwys an gorfen, herwydh lojyk. Ensampel aswonnys yn ta a gesresnans lojykel yw:

# Pub den yw marwel.
# [[Socrates]] yw den.
# Ytho, Socrates yw marwel.

An menegyansow byghan a wra an argyans, yn keth maner hag atomow a wra molekulys. Pan yw lojyk gwir, an menegyans a wra "sewya" an eyl y gila. Yma talvosogeth gwiryonedh dhe venegyansow. Henn a styr i a yll bos prevys gwir ''po'' fals, mes nag an dhew.

Lojyk yw dhe les rag asrannow erel a studhyans kepar ha [[yethonieth]], skiens godhvosek hag [[amontyorieth]].
