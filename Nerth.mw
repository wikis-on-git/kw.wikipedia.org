[[Restren:The Sun by the Atmospheric Imaging Assembly of NASA's Solar Dynamics Observatory - 20100819.jpg|alt=Skeusen a'n Howl, pennfenten meur agan nerth, kemerys gans NASA.|skeusennik|Skeusen a'n [[Howl]], pennfenten meur agan nerth, kemerys gans [[NASA]].]]
Yn [[fysegieth]], '''nerth''' onan a'n teythi a mater ha spas a yll bos treusworrys yntra taklow rag oberi, rag ensampel gwruthyl tommder. Nerth yw myns mentenys; an lagha mentenyans nerth a lever y hyll nerth bos treylys yn furv, mes ny yll bos gwrys po distruys. An unses musura y'n [[Kevreyth Keswlasek a Unsesow]] (SI) a nerth yw an [[joule]] hag yw an nerth treusworrys dhe neppyth gans an ober a'y waya unn meter erbynn fors a unn [[newton]].

Furvow kemmyn a nerth yw an nerth gwayek a neppyth ow kwaya, an nerth possybyl gwithys gans le neppyth yn park fors (dordhynyansek, [[Tredan|tredanek]] po tennvenek), an nerth elastek gwithys dre denna neppyth soled, an nerth kymyk livrys pan lesk keunys, an nerth dewynya degys gans golow ha'n nerth tesel awos tempredh a neppyth.

Res yw nerth dhe organedhow bew rag bewa, kepar ha'n nerth kevys gans [[tus]] a [[Boos|voos]] hag [[oksyjen]]. Res yw nerth dhe [[hwarheans]] denel rag oberi ynwedh. An nerth ma yw kevys a asnodhow nerth kepar ha keunys menhesen, keunys sprusek po nerth nowedhadow. Argerdhow [[hin]] ha ekogevreyth an [[Norvys]] a ober der an nerth dewynya kemerys gans an Norvys a'n [[Howl]] ha'n nerth dordesel gwithys y'n dor.

Nerth a yll styrya ynwedh:

* Yn [[erbysieth]], y hyll styrya an diwysyans nerth, kepar ha'n lesrannans a dredan po keunys.
* Yn [[Ger|geryow]] kemmyn, y hyll styrya nebonan ow kul taklow yn fordh bewek.
