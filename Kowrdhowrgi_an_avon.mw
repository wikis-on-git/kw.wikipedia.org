{{Boks klassans
| hanow = Kowrdhowrgi an avon
| imaj = Giant_otters_(Pteronura_brasiliensis).jpg
| isskrifik_imaj = [[Kowrdhowrgi an avon]]
| regnum = [[Enyval|Animalia]]
| phylum  = [[Chordata]]
| classis  = [[Bronnvil|Mammalia]]
| ordo  = [[Carnivora]]
| familia = [[Mustelidae]]
| subfamilia = [[Lutrinae]]
| genus = Pteronura
| eghen = P.brasiliensis
| awtorita_genus =  Gmelin 1788
| mappa_gwandrans = Giant_Otter_area.png
| isskrifik_mappa_gwandrans = Gwrandrans kowrdhowrgi an avon
}}

Pteronura brasiliensis, an '''kowrdhowrgi''' po '''kowrdhowrgi an avon''' ({{lang-en|Giant river otter}}), yw eghen a dhowrgi kevys yn [[Amerika Dheghow|Amerika Dhyghow]]. 
Ev yw an esel hirra a'n teylu Mustelidae, po lovennanes. Y hys a yll drehedhes 1.7 meter (5.6 troshys). Dihaval orth erel y'n teylu, an kowrdhowrgi yw eneval kowethasek, ow pewa yn teyluyow a dri dhe eth esel. Kres an teylu yw kopel gwarthevyek a wra parya. Fest kesoberus yns i. Hebask dell yw usys, an eghen yw tiredhek hag argas re beu gwelys treweythyow erbynn teyluyow erel. An kowrdhowrgi yw gweythresek y'n jydh yn unnik. Ev yw an eghen drosekka a dhowrgeun gans sonyow a styr godros, argas ha konfort. Gell po gellrudh yw y liw, herwydh usadow. 

Y wandrans yw efan a-dreus kledhbarth Amerika Dhyghow. Dre vras ev yw trigys a-hys Dowr Amazon hag y'n [[Park Kenedhlek Pantanal|Pantanal]]. Degvledhynnyow a helghya rag y groghen (yn arbennek y'n 1950ow ha 1960ow) a styr bos y efander le a lower ages agynsow. Peryllys yw an eghen a-lemmyn, hag estemyes yw bos an poblans le ages 5,000. 
 
Fest gwiw yw an kowrdhowrgi rag bewa y'n dowr. Y vlew yw tew, y lost krev ha'y dreys troswiek. Gwell yw gans an eghen ma avonow ha goverow dowr fresk. Ev a dheber saw puskes dell ys usys, yn arbennek characins ha kathesti (''catfish''), mes ev a yll dybri kankres, morgrobanes, serf ha kaimanes byghan (eghen a grokodil). Den yw an unnik preydhyer ganso. 

An venenreydh a wra parya dres an vledhen, ha hys degyans yw 65-70 dydh, ow tinythi ynter onan ha pymp a yonkers (dew yw an niver kresek). An gorreydh a weres gwitha an yonkers. An yonkers a dhiberth an teylu wosa diw po teyr bledhen. Hys bewnans yw bys dhe eth bledhen y'n gwyls, bys dhe 17 bledhen yn milva. 

<gallery>
Pteronura_brasiliensis_MG_9021.jpg|Penn an kowrdhowrgi
Giant_Otter_Anjo.JPG|Kowrdhowrgi hag omdhegyans ‘periskop’
Pteronura_brasiliensis_02_MWNH_837.jpg|Krogen benn a’n denewen, ow tiskwedhes an tron berr ha’n grib sethek meur (dustuni a vrath krev)
Giant_otter_3.jpg|Kowrdhowrgeun yn milva Philadelphia, enevales kowethasek yns i
Nutria_from_Venezuela.jpg|Kowrdhowrgi yn Veneswela
Piranha1.jpg|Eghen a pysk ''characin'', an piranha
</gallery>

[[Klass:Kigdevoryer]]
