{{Boks klassans
| hanow = Konna Gwyn
| imaj = Mustela erminea upright.jpg
| isskrifik_imaj = [[Konna Gwyn]]
| regnum = [[Enyval|Animalia]]
| phylum  = [[Chordata]]
| classis  = [[Bronnvil|Mammalia]]
| ordo  = [[Carnivora]]
| familia = [[Mustelidae]]
| genus = Mustela
| eghen = M. erminea
| awtorita_genus =  [[Linnaeus]], 1758
| mappa_gwandrans = Stoat area.png
| isskrifik_mappa_gwandrans = Gwrandrans an konna gwyn.
* gwyrdh = teythyek
* rudh = komendys
}}

[[Bronnvil]] kigdebrus byghan y'n teylu Mustelidae yw an '''konna gwynn''' (''Mustela erminia''). Hevelep yw dhe'n [[Lovennan|lovennan]] mes moy. Yma lost hirra dhodho a'n jeves bleyn du. Hys korf ha penn an konna gwynn gorow yw a-dro dhe 28–31 cm (10–12 meusva); re an venow yw 24–29 (9½–11½ meusva); hys an lost yw a-dro dhe 9.5–14 cm (3¾–5½ meusva).

== Omdhegyans ==
Kevys yw yn bargeynyow tir, gwelsiryow ha gwydhegi yn ranndiryow kledhbarth [[Europa]], Asi ha kledhbarth Amerika. Hys y vewnans a yll bos a-dro dhe bymp bledhen po 6-8 bledhen avel namm, mes dell yw usys an brassa rann anedha a varow ynter 1 ha 2 bloodh. 

Konaow gwynn a dheber bronnviles byghan dre vras, yn arbennek [[konin]]es ha logos dowr mayth usi palster anedha. Ynwedh i a dheber [[Edhen|ydhyn]], oyow ha [[Frothen|frooth]] ha buluk pan vydh boos pur danow hogen.  

Y'n hav, blew y geyn ha penn yw gellrudh ha'y dorr liw dehen po gwynn. Y'n kynnyav ev a skoll y vlew tewl. An sewyans yw bos dhodho kota gwannliwek y'n gwav. Yn ranndiryow pell dhe'n gogledh y vlew a yll bos gwynn yn tien, a-der y lost du. Y'n gwenton ev a skoll y vlew gwannliwek ha daskavos y gota gellrudh. 
 
Parya a hwer yntra mis Ebrel ha mis Metheven. Degyans a dhur a-dro dhe 300 dydh, ha dinythys yw an yonkers y'n gwenton.Tennys yw an yonkers dhyworth an [[Bronn|vronn]] wosa 12 seythen. 

== Ermin ==
Gelwys yw kota gwav konna gwynn "ermin". Meurgerys yw ermin dhe'n kenwerth pelour, yn arbennik rag pareusi gwisk solempnyel myghternedh ha tus jentyl. An ger ermin a dheu dhyworth an Lithouanek ''šarmu''.

== Komendyans ==
Komendys veu dhe [[Mordir Nowydh|Vordir Nowydh]] y'n 19ves kansvledhen rag kontrolya konines. Pur dhistruiys yns i dhe boblans ydhyn teythyek Mordir Nowydh. 

<gallery class="center" widths="250px" heights="200px">
Mustela_erminea_02_MWNH_382e.jpg|Krogen penn konna gwynn
Weasel_(Mustela_erminea).jpg|Korf eskern konna gwynn
StoatDen1.jpg|Konna gwynn yn y fow
Stoat_and_rabbit.jpg|Konna gwynn ow ladha konin
Stoat_-_Jispa,_Himachal_Pradesh_(13197500643).jpg|Konna gwynn yn [[Eynda]] north
Ermellino_4.jpg||Konna gwynn yn y gota gwav
</gallery>
