[[Restren:Parthenon_from_west.jpg|skeusennik|Talenep an Parthenon a'n est.]]
An '''Parthenon''' yw templa yn-mysk an Acropolis yn [[Ath√≠na|Athina]], [[Pow Grek]]. Ev o templa rag enora an dhuwes Athina dres ogas ha 900 bledhen. Yth esa idol meur omma dhedhi. 

Hanow an ''Parthenon'' a styr "le an wyrghes" yn Greka. Ev a veu drehedhys yntra 447 KOK ha  432 KOK dres reyn Pericles. Prederys yw y vos onan a'n gwella kowlwriansow [[pennserneth]] [[hengrek]].

Ev a veu drehedhys gans selyow limven ha 22,000 tonnas marbel. An drehevyans a veu desinys gans an bennseri Ictinus ha Callicrates. Yma 46 koloven Doric a skoodh an to: eth a-dreus dhe'n greuv ha'n keyn, 17 dhe bub parth.

Yn 1687 tardh polter-gonn a shyndyas an drehevyans. Thomas Bruce, Yurl a Elgin an seythves, a gemeras nebes gravyansow a'n Parthenon a 1801 dhe 1803. An gravyansow ma yw henwys lemmyn "an Marbelyow Elgin". I a veu displetys y'n Gwithti Bretennek a-dhia 1816. An governans grek re gaskyrghas a-dhia 1983 rag daskorr an gravyansow dhe Bow Grek. An Gwithti Bretennek re skonyas daskorr an gravyansow.
[[Klass:Hengrek]]
[[Klass:Athina]]
