[[Restren:Spoilheaps of South Caradon Mine - geograph.org.uk - 1121917.jpg|skeusennik|Vu a veur a'n bal y'n 2000ow gans chybmla an leuryow-gwiska dhe'n kledh, jynnji shafta Jope ha'y atalvaow yn kres ha dhe woles an imach ha remenans Shaftys Holman a Rewlys y'n gilva.]]
Bal deges y'n [[Ranndir Balweyth Bre Garn]] yn [[Kernow]] Est yw an '''Bal Bre Garn Soth''' ([[Sowsnek]]: ''South Caradon Mine''). Trigys yw an bal war amalow soth [[Bre Garn]] a-dro dhe hanter mildir (804 meter) dhe-ves a dopp an vrenn. Yth esa va brassa bal y'n ranndir hag ev o onan a'n penn-balyow kober yn Kernow gans eskorrans a 217,820 tonnas a voon [[kober]].<ref>http://www.pensilvahistorygroup.org/places/1-south-caradon-mine</ref>

Gwithys yw an bal gan [[UNESCO]] avel rann an [[Tirwedh Balweyth Kernow ha Dewnens West|Dirwedh Balweyth Kernow ha Dewnens West]].

== Istori ==
[[Restren:South Caradon Mine workings 1979 - geograph.org.uk - 63004.jpg|skeusennik|Vu a'n leuryow-gwiska ha jynnjiow Shaftys Pearce ha Jynn yn 1979.]]
An istori a valweyth war amalow Bre Garn a dhedh delergh dhe'n [[Osow Kres|osow kres]] ha remenans a hwelyow stremya-sten a-varr a dhur ogas dhe fenten an [[Dowr Seythyn]] war amal Bre Garn.<ref name=":0">http://www.oocities.org/teammanley/southcaradon/SouthCaradonHistory.html</ref> Yn 1836 begh golusek a gober veu trovyes war amalow soth an vrenn.<ref>http://www.geevor.com/index.php?object=329</ref> 

An bal Bre Garn Soth re dhalathsa owth oberi yn 1833 ha veu oberys tan a-dro dhe 1870. Yn 1864, gwella bledhen an bal, 5,144 tonnas a gober veu balyes ha Â£57,040.40 veu dendylys. Yntra 1874 ha 1979, Bal Bre Garn Soth o tressa brassa askorrer a gober y'n soth-west. Ev o an brassa ha golusekka bal a'n bagas balyow Bre Garn ha gul dres 202,000 tonnas a voon kober gradh ughel (10.25%) yntra 1838 ha 1885.<ref name=":1">http://www.cornwallinfocus.co.uk/mining/southcaradon.php</ref>

== Degeans ==
Res o dhe'n bal degea a-dro dhe 1880, mes godhvedhys yw bos an bal eyl-ygerys yntra 1883 ha 1886.<ref name=":1" /> Acheson rag degeans an bal o an pris a voon kober, esa ow kodha.<ref name=":0" />

Res o dhe veur a valyow erel y'n arenebedh degea, pan dhegas an Bal Bre Garn Soth, awos bos kowfordhow yn-dann dhor an balyow junyes gans an eyl y gila. Pan skwychyas pompyow an Bal Bre Garn Soth yn farow, ny yllas an hwelyow erel batalyas orth an nivelyow dowr esa ow sevel.<ref>http://www.oocities.org/teammanley/southcaradon/SouthCaradon1885.htm</ref>

== Oberyans ==
[[Restren:Railway tunnel under mine waste near Holman's Shaft - geograph.org.uk - 549465.jpg|skeusennik|Jynnji Shafta Holman ha kowfordh hyns-tram dre'n atalva. Yma'n gowfordh veur lettyes y'n jydh hedyw, mes yma onan byghanna dhe amal dyghow an jynnji.]]
Oberys veu an bal yn dew bagas a veghow. Rann an north a oberas an pennvegh a-dhyworth shaftys Pearce ha Jynn, rann an soth a gomprehendas meur a veghow a veu oberys a-dhyworth Shaftys Jope, Klemmo, Rule, Jynn Nowyth ha Kytto.<ref name=":1" />

Dell o usys, nyns esa'n beghow ledanna es dew tros-hys (61 centimeter), mes treweythyow yth esa'n pennvegh ogas ha 12 tros-hys (3.6 meter).

An bal veu pywys hag oberys gans an vreder Klemmo ha Tomas Kytto. Awos ny vynnas kevarghewysi yn [[Loundres]] arghansa an bal, ev veu tybys nag esa kober dhe'n est a [[Truru|Druru]], res o dhe'n berghennow oberi an hwel aga honan.<ref name=":0" /> 

An [[Hyns-horn Lyskerrys ha Karadon|Hyns-horn Lyskerrys ha Karn]] veu byldyes rag karga askorras an bal dhe [[Lsykerrys]] ha diwettha dhe [[Logh]].

== Y'n jydh hedhyw ==
[[Restren:Mine chimney and spoil tips, Gonamena. 1979 - geograph.org.uk - 65959.jpg|skeusennik|Remenans an leuryow-gwiska y'n Nans Seythyn yn 1979. Nyns yw an wel homm pur dhyffrans y'n jydh hedhyw.]]
Yma meur a remenans a Val Bre Garn Soth a bes dhe vos gweladow hedhyw. Yma ensamplys a jymblys, atalvaow, jynnjiow ha drehevyansow balweyth erel a-dro dhe'n arenebedh. Meyn-kobbel ha fondacyons a dhur war a leuryow-gwiska y'n Nans Seythyn dhe [[Gonnamena|Wonnamena]] yn-mysk remenans balyow erel an ranndir.

Pub remenant an bal re beu gwithys yn y blit diswrys gans skoodhyans bagasow leel.

== Gweller ynwedh ==
* [[Tirwedh Balweyth Kernow ha Dewnens West]]
* [[Diwysyans Balweyth yn Kernow]]
* [[Balweyth Kober]]
* [[Bal Sten Gever]] (Gwithti Balweyth Kernewek)
* [[Dowrgleudh Kesunyans Lyskerrys ha Logh]]

== Kevennow a-ves ==
[http://www.caradonhill.org.uk/ Ragdres Ertach Arenebedh Bre Garn] (yn Sowsnek) 

[http://www.aditnow.co.uk/Mines/South-Caradon-Copper-Mine_5229/ Skeusennow a Val Bre Garn Soth dhe aditnow.co.uk] (yn Sowsnek)

[[Klass:Balyow]]
