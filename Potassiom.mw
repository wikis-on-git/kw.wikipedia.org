{{Taklow| fetchwikidata=ALL | suppressfields= * | image2 = K-TableImage.svg }}

Elven gymyk yw [[Potassiom|'''potassiom''']], niver 19 y'n [[An Vosen Beriodek|Vosen Beriodek]]. Y furvell gymyk yw '''K''', dhyworth ''kalium'', an hanow [[Latin]] rag potash, martesen dhyworth an ger [[Arabek]] ''qali'', ow styrya lisliwen. An hanow potassiom a dheu dhyworth an ger [[Sowsnek]], potash. 

Elven essensek dhe bub tra byw marnas nebes [[bakteria]] yw potassiom. Radywoweythresek yw onan a'y isotopow kemmyn, ha drefen hemma, y leverir dell potassiom yw an chif acheson a chanjyow genynnek yn plansow hag enevales. 

John Aubrey, neb a skrifas dedhlyver y'n 17ves kansvledhen, a dherivas lusu plansow dhe vos da dhe'n [[gweres]]. Aswonnys hag usys o solpyter (potassiom nitrat,  KNO<sub>3</sub>) hag alum (potassiom [[aluminiom]] sulfat, KAl(SO<sub>4</sub>)<sub>2</sub>) yn kettermyn. 
Pan wrug Antoine Lavoisier skrifa an rol gynsa a elvennow kymyk, ev a gomprehendyas nebes 'doryow' na yllys terri dh'aga elvennow. Yn 1807 [[Syr Humphrey Davy]] a erviras aga studhya, hag assaya devnydhya tredan dh'aga therri, h.y. elektrolysans. Ev a henwis an elven nowydh potassiom.

Chif monow potassiom yw sylvit (KCl), karnalit KCl.MgCl<sub>2</sub> hag alunit (KAl<sub>3</sub>(SO<sub>4</sub>)<sub>2</sub>(OH<sub>6</sub>). [[Almayn]] o an askorrer moyha kyns [[Kynsa Bresel an Bys]], mes [[Kanada]], an [[Statys Unys]] ha [[Chile]] yw an moyha posek lemmyn. Askorrys yw a-dro dhe 50 milvil tonnas a botash an vledhen. An brassa rann a dhe wul godeylyow (95%), ha'n remenant dhe wul potassiom hidroksid. Usys yw hemm yn y dro dhe wul gweder, sebonow ha medhegnethow.

Poos atomek potassiom yw 39.10, y boynt teudhi yw 64°C ha'y boynt bryjyon yw 774°C. Y dhosedh yw 0.86kg an liter. Alkan medhel gwynn-arghansek dasoberus yw.

==Mirva==
<gallery class="center" widths="175px" heights="150px">
Restren: John_Aubrey.jpg |skeusennik|John Aubrey
Restren: Sir_Humphry_Davy,_Bt_by_Thomas_Phillips.jpg |skeusennik|Syr Humphrey Davy
Restren: FlammenfärbungK.png |skeusennik|Prov flamm potassiom
Restren: Fertilising_operations_-_geograph.org.uk_-_493879.jpg |skeusennik|Godeylya
Restren: Decorative_Soaps.jpg |skeusennik|Sebonow
Restren: Mineral_Silvina_GDFL105.jpg |skeusennik|Sylvit
Restren: Potassium_metal_in_water.webm|Dasoberyans gans dowr
</gallery>

[[Klass:Elvennow kymyk]]
