Skrifores dydhlyvrow ha lytherow a-dhyworth [[Kernow]] o '''Caroline Fox''' (24 mis Me 1819 – 12 mis Genver 1871). Hy dydhlyver a govadhas kovyow a lies person a vri.

== Bewskrif ==
[[null|kevren=https://kw.wikipedia.org/wiki/Restren:Fox%20Caroline%20Sketch.jpg|dyhow|skeusennik|Caroline Fox.]]
Caroline Fox a veu genys war an 24ves a vis Me 1819 dhe [[Pennanserik|Bennanserik]], chi bras ogas dhe [[Aberfala]].[1] Hi o onan a bymp flogh an deviser Robert Were Fox, a-dhyworth teylu meur y vri yn Aberfala, ha'y wreg Maria Barclay. [[Krenoryon]] o'n dhew. Yowynkka hwor [[Barclay Fox]], skrifer dydhlyvrow maga ta, hag [[Anna Maria Fox]] o Caroline.[2]

Yth o Caroline aswonys yn ta avel skrifores dydhlyver, hag ynno kovyow a lies person gerys-da, kepar ha John Stuart Mill, John Sterling ha Thomas Carlyle. Rannow a hy dydhlyver ha hy lytherow (1835 - 1871) a veu dyllys gans an titel: ''Memories of Old Friends: Caroline Fox of [[Penjerrick Garden|Penjerrick]], Cornwall'' (golegys gans [[Horace Pym|H. N. Pym]], 1881; nessa dyllans, 1882). Rann an gwersyon [[Oos Viktoryanek|Viktoryanek]] a veu dyllys yn 1972.[3]

Caroline Fox ha hy hwor a ros gweres orth fondya Kowethas Polyteknek Kernow Riel yn Aberfala.[1]

Hi a verwis war an 12ves a vis Genver 1871 ha hi a veu ynkleudhyes yn Tir-Ynkleudhya an Grenoryon dhe [[Dowr Budhek|Dhowr Budhek]].[1]

Skrifores dydhlyvrow ha lytherow a-dhyworth [[Kernow]] o '''Caroline Fox''' (24 mis Me 1819 – 12 mis Genver 1871). Hy dydhlyver a govadhas kovyow a lies person a vri.
