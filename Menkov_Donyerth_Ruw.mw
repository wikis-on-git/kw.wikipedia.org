[[Restren:King-donierts-stone.jpg|right|skeusennik|250x250px| An ''Hanter Karreg Aral'' (cledh) ha ''Men Donyerth Ruw'' (dyghow) yn 2007]]
'''Men Donyerth Ruw''' ({{lang-en|King Doniert's Stone}})  yw dew ddarn a grows afinys a'n 9ves kansvledhen, desedhys ogas dhe [[Ryskarasek]], [[Goon Brenn]], [[Kernow]] . Y krysir an kovskrif dhe enora Donyerth, [[Myghternedh Kernow|Myghtern Kernow]] a verwis a-dro dhe 875OK.

== Istori ==
Y'n 5ves kansvledhen, Kristonedh a veu komendys dhe Gernow yn kynsa gans menegh dhyworth [[Kembra]] hag [[Iwerdhon]]. Y krysir dell wrussa an gannasow eglos a-varr drehevel krowsow prenn dhe dhiskwedhes le may feu movys tus may hwrella treylya dhe Grist. Wosa termyn drehevys veu krowsow [[karrek]] dhe enora an tyller. 

== An tyller ==
An tyller a gomprehend remenans dew ddarn a goloven krows [[Men growan|men growan]] a'n 9ves-11ves kansvledhen, tremen yn-dann dor ha stevel shap krows yn-dann an krowsow. Y krysir bos an stevel ha tremen remenans bal [[sten]] po oratry. Ughelder an grows dhe'n north, henwys "Men Donyerth" yw 1.37m (4 tr. 6 m.) gans panellow a afinans plethys war dri tu ha kovskrif ''doniert rogavit pro anima'' kervys yn dornskrif uncyal po enesek. Treylyans an kovskrif yw "Doniert re bysis [dhe hemma vos gwrys] abarth y enev". Y krysir bos an kovskrif ow henwel myghtern leel "Dumgarth" (po "Dwingarth"), Donyerth yn [[Kernewek]] hedhyw, kampollys y'n kronikyl a-varr a Gembra henwys ''Annales Cambriae'', a veudhis a-dro dhe 875 OK. 

Ughelder an grows dhyghow, henwys "Hanter Men Aral", yw 2.1 m  (6 tr. 11 m.) gans panel a afinans plethys war an enep est, toll tenon terrys war an topp ha plinth war woles. 

== Kowansow ==
Yn 1849 Kowethas Pennsernethel Epskobethek [[Karesk]] a wrug kowansow a-dro dhe'n meyn, ow tiskudha dorgell yn-danna. Mr Charles Spence a dhyllas derivas henwys 'Iter Cornubiense' yn lyver termyn an Kowethas. Yma an manylyon ma ynno: 'Wosa drehevel men Donyerth, darn a wrowan dew dunnas ha hanter po moy, an oberoryon a veu gorhemynnys dhe balas war-woles ryb an men aral. Wosa drehedhes downder a eth po naw tros-hys, diskudhys veu toll. Omma i a gavas dorgell furv krows gans hirder a etek tros-hys dhyworth an est dhe'n west ha hwetek dhyworth an north dhe'n soth. Les an dorgell o a-dro dhe beswar tros-hys. An tuow o serth ha'n to rond, pubonan levenys gans toul mar gwastas avel gesys gans gnas an garrek.' An oberoryon arvethys a dheuth dhyworth [[Bre Garn|Bal Kober Karadon Soth]] (South Caradon Mine) . Derivys an dus bal dhe leverel y vos 'nampyth marnas hwelyow koth', yn geryow erel bal koth. 

An stevel yn-dann dor a dhalleth avel tremena 8m dhe'n est a'n krowsow, dos ha bos kowfordh ha gorfenna avel stevel furv krows yn-dann an krowsow. 

Dyghtys yw an tyller gans Trest Ertach Kernow a-barth English Heritage. Kerri-tan a yll parkya yn rypsav ogas dhe'n tyller. Hedhas yw heb kost dres ourys golow dydh.

[[Klass:Istori Kernow]]
