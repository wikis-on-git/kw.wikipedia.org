{{Den|fetchwikidata=ALL|onlysourced=no|suppressfields=ymgynghorydd y doethor}}

'''Muḥammad ibn Mūsā al-Khwārizmī''' ([[Persek]]: محمد بن موسى خوارزمی‎, [[Arabek]]: محمد بن موسى الخوارزمي‎) o [[Awgrym|kalkor]] ha [[Steronieth|steronydh]] Persian [[Islam|Islamek]]. Y krysir y feu va genys a-dro dhe 800 OK ha merwel yn 850 OK yn termyn an Emperoureth Abbasid.

Aswonnys o Al-Khwārizmī rag skrifa [[Lyver|lyvrow]] a-dro dhe [[aljebra]] may hwrug ev dyski ynno bys an West a-dro dhe [[Niver|niverow]] Hindou ha fatel yns usys. Kevrohow Al-Khwārizmī dhe awgrym, [[doronieth]], steronieth ha skiens mappa a fondyas an sel rag nowedhyansow yn aljebra ha trigonometry. Al-Khwārizmī a skrifas mosennow steroniethek desinys dhe rekna leow an [[Planet|planetys]] ha difygow. 

Y ober a janjyas an godhvos a awgrym yn [[Osow Kres]]. Kalkoryon yn [[Europa]] a redyas y lyvrow ha dalleth usya niverow Hindou–Arabek yn le a niverow [[Rom|Roman]]. Esya yw gul awgrym gans niverow Arabek drefen nag eus na mann na talvosogethow le dhe niverow Roman. Ytho, ny yllir gul marnas kehavalennow sempel gansa.

Lyvrow Al-Khwārizmī o treylys dhe [[Latin|Latinek]] ha [[Grew|Greka]]. An ger 'awgrym' a dheu a-dhyworth y hanow, keffrys ha'n ger [[Sowsnek]] 'algorithm'. An ger 'aljebra' a dheu a-dhyworth 'al-jabr' hag yw a'n dalleth y lyver ''Al-Jabr Wal' Muqibla''.
