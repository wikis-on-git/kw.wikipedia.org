'''Diwaskedh''', treweythyow '''gwyns a-dro''' (ha '''[[Trowyns trovannel|trowyns]]''' yn ranndiryow trovannel), yw term [[Keweronieth|keweroniethel]] rag parth veur a ayr le mayth usi an ayr ow trehevel. Hemm a hwer pan wrello dew [[Ayrgorf|ayrgorf]] metya. An or yntra dew ayrgorf yw gelwys '''[[Tal (kewer)|tal]]'''. Ayrgorf yw korf a ayr gans gnasow arbennik, ow kregi war natur an ranndir le mayth o furvyes. Yn [[Kernow]] an re ma a gomprehend moryow (ow kul ayr gleb) ha tiryow (ayr segh), hag ayr a'n ogledh (yeyn) ha dyghow (tomm). 

[[Restren:Ayrgorfow_kernow.jpg|skeusennik|300px|An hwegh sort a ayrgorf a yll effeythya Kernow]]
[[Restren:Low pressure system over Iceland.jpg|skeusennik|right|300px|Diwaskedh dres arvor west [[Rewenys]]]]  
[[Restren:Mappa_diwaskedh2.jpg|skeusennik|300px|Talyow war vappa kewer]]

Dell yw usys yn Kernow, ayr trovannel a'n dhyghow a wra metya ayr pennaghlek a'n ogledh. Pan wra dew ayrgorf dyffrans metya, an ayr y'n diwaskedh a dhrehev ha treylya. 

{| class="wikitable"
|-
!scope="col" | Hanow ayrgorf 
!scope="col" | Pennfenten
!scope="col" | Tu
!scope="col" | Gnasow
|- 
|Arktek || Mor Norgagh || A'n north / north est || Pur yeyn gans ergh
|-
|Pennaghlek brastiryel || [[Siberi]] || A'n est || Pur yeyn ha segh
|-
|Trovannel brastiryel || [[Sahara]] / Brastir [[Europa]] || A'n soth || Tomm ha segh
|-
|Trovannel morek || Keynvor Iwerydh (Azores) || A'n soth-west || Godomm ha gleb
|-
|Pennaghlek morek || Keynvow Iwerydh (ogas dhe Greunland) || A'n north-west || Yeyn ha gleb
|-
|Pennaghglek morek dehweles || Keynvor Iwerydh (kres) || A'n west || Goyeyn ha gleb
|}

== Diwaskedh a furv ==
*Ny wra an dhew ayrgorf kemyska yn es drefen aga bos mar dhyffrans.         
*Pan wrello ayr tomm herdhya erbynn an ayr yeyn, konstrinys yw an ayr tomm dhe dhrehevel drefen y vos skaffa. 
*An or yntredha ytho yw gelwys an dal tomm   
*Pan wrello ayr yeyn herdhya erbynn ayr tomm, ev a gaws an ayr tomm dhe dhrehevel, drefen y vos poosa. Hemm yw an dal yeyn. 
*War vappys kewer, diskwedhys yw talyow tomm gans linen ha hanterkylghow rudh, ha talyow yeyn gans linen ha trihornow glas. 

== Talyow Glaw ==
[[Komolen|Komol]] a furv drefen bos ayr tomm konstrinys dhe dhrehevel. Pan wrello hemma, ev a yeynha, ha dowr a wra [[Gluthyans|gluthya]], furvya komol hag ena [[Glaw|glaw]]. Herwydh usadow, talyow a gemmer 24- 48 our rag tremena.  
[[Restren:Diwaskedh2.jpg|800px|centre]]

=== A-dherag an tal domm ===
*Komol a dhalleth furvya
*Ughelder an komol a godh
*An gwaskedh ayr a leha dres termyn 
*Ev a dhalleth gul glaw yn skav rag termyn hir 

=== Y'n ranngylgh tomm ===
*An tempredh a dhrehev
*An ebron a wra klerya 
*Segh yw gans nebes kawosow 

=== Orth an tal yeyn ===
*Komol a furv yn uskis 
*An gwyns a grevha 
*Kevys yw glas trom, treweythyow gans taran ha lughes 

=== Wosa an tal yeyn ===
*Yeynna yw 
*Yma kawosow trom 
*Tu an gwyns a dreyl dhe vos a'n north-west

=== Displegyans an diwaskedh ===
Wosa niver a dhedhyow, oll an ayr y'n ranngylgh tomm yw drehevys a-ugh an tir. Gelwys yw an studh ma avel tal okkludys. An arwodh rag tal okkludys war vappa kewer yw linen gans hanterkylghow ha trihornow ow tereylya.
<gallery>
CirrusField-color.jpg|Komol cirrus kyns an tal domm
Altostratus_undulatus.jpg|Komol altostratus
Nimbostratus.jpg|Komol nimbostratus
Cumulus_humilis.jpg|Komol cumulus
Cumulonimbus_.jpg|Komol cumulonimbus
</gallery>
