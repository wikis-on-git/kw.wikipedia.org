[[Restren:Trevarno railway station on the Helston Branch.jpg|skeusennik|Kyn-worsav dhe Drevranow. Yth yw degys an gorsav ma y'n jydh hedhyw.]]
Hyns-horn ertach 4 tros-hys 8<sup>1</sup>⁄<sub>2</sub> meusva (1,435mm) yn [[Kernow]] yw an '''Hyns-horn Hellys'''. Yma kowethas an Hyns-horn Hellys owth assaya dasdhrehevel ha gwitha kemmys a'n linen [[Hyns-horn an West Bras|HWB]] gwreydhek dell vo possybyl yntra Nansigolen ha [[Bal Walter Trout]] yn arenebedh [[Hellys]].

== Istori ==
8.5 mildir (13.7km) o an linen wreydhek hag o an sottha skorr hyns-horn y'n [[Ruwvaneth Unys|Ruvaneth Unys]]. Byldyes veu rag junya Hellys ha Kernow soth-west gans an [[Penn-hyns-horn Kernow|penn-hyns-horn]]. Ygerys veu yn 1887 hag yth eth rann [[Hyns-horn an West Bras]] yn 1898, owth oberi avel an Skorr Hellys bys 1962 rag trethysi ha 1964 rag gwara pan dhegeas.

Yth o linen wara dre vras, mes y kemeras havysi keffrys.

== Gwithans ==
[[Restren:Train (4523892040).jpg|skeusennik|Karr-Kledhrennow Unses Liesek Disel usi devnydhyes war an linen Hellys.]]
Yth esa tybyans dhe eyl-ygeri an linen yn 1994, mes arhwithrys veu an hyns gans sodhogyon [[British Rail|Kledhrennow Bretennek]] (BR) a dhewisis nag o possybyl an eyl-ygerans awos pygemmys ober o res dh'y wul. Yn 2002, bagas a vodhogyon a wrug Kowethas Gwitha an Hyns-horn Hellys (Helston Railway Preservation Society) a dhallathas klerya an lasneth ha losowedh yn 2005.

An hyns-horn a eyl-ygeris rag trethysi mis Kevardhu 2011 hag erbyn mis Gwynngala 2012 yth esa nebes mildir (1.6km) a gledhrennow devnydhyadow dhyworth Prospidnick dhe Worta Truthall.

Yn 2016, y feu res kummyas-tewlel rag ystynn an kledhrennow ha drehevel kay nowydh ha lerghow-gwitha dhe Brospidnick, ha dhe eyl-vyldya an gorta dhe Druthall. 

== An linen ==
* [[Restren:Railway 022.jpg|skeusennik|Bodhogyon owth oberi war an hyns-fast.]]Nansigolen - tyller nowydh profyes.
* Bargen tir Trevranow - penn nowydh an linen gans gwel-parkya poblek.
* Gorta Prospidnick - kay servadow.
* Gorsav Trevranow - deges. Kyn-ven an linen.
* Gorta Truthall - Eyl-ygerys 2017 yn gis HWB.
* Hellys (Bal Walter Trout) - Yth yw ragwelys yth eyl-ygerir an hyns-horn dhe dyller servadow awos bos tyller gorsav Hellys gwreydhek war dir privedh.

== Gwelewgh keffrys ==
* [[Rol a hensi-horn yn Kernow]]
* [[Tren]]

== Kevrennow ==
* [http://www.helstonrailway.co.uk/ Gwiasva sodhogel]

[[Klass:Hensi-horn yn Kernow]]
