{{Taklow| fetchwikidata=ALL | onlysourced=no| suppressfields= }}

'''Trowyns trovannel''', treweythyow '''korwyns''', yw ranngylgh a waskedh isel keskelmys gans hager-awel, gwynsow fest krev ha [[Glaw|glaw]] trom.
== Henwyn ranndiryel yn Sowsnek ==
Yn [[Sowsnek]] i a's teves henwyn dyffrans yn ranndiryow dyffrans a'n bys. ''Hurricanes'' yns i yn [[Mor an Garibys]] ha [[Keynvor Iwerydh]], ''typhoons'' y'n [[Keynvor Hebask]] ha ''cyclones'' y'n [[Keynvor Eynda]]. An hevelenep yns i dhe [[Diwaskedh|dhiwaskedhow]] yn dorlesow temprek kepar ha [[Kernow]], mes i a furv yn fordhow dyffrans.
== Furvyans ==
I a furv dres rannvorow efan pan wrello dowr an mor tommhe, yn tipek ow trehedhes tempredh a 26°C. An dowr a wra ethenna, ow frynkhe tommder ha'n ayr a dhrehev. An ethen dowr y'n ayr yn y dro a wra gluthya, owth askorra glaw. Drefen bos kemmys a dhowr tomm, yma galladewder a vynsow glaw ha krevderow gwyns fest ughel. An gwynsow a dreyl awos an Effeyth Coriolis (hemm yw, pan wrello gwynsow gwaya tro'ha kres an trowyns, i a dreyl drefen bos an Norvys ow resek a-dro). Dell yw usys, ny wrons furvya a-ji dhe 5° dhe'n [[Kehysedh]] drefen nag yw an Effeyth Coriolis krev lowr omma. Lower anedha a furv yn west an Keynvor Hebask hag ynter [[Afrika]] hag enysow an [[Antillys]]. 

Wosa furvya, trowynsow a way tro'ha north-west yn Hanterkylgh an Ogledh, mes wosa drehedhes brastir, i a dreyl tro'ha'n north-est.
<gallery class="center" widths="250px" heights="200px">
Wilma 2005-10-19 0712Z.jpg|250px|Trowyns Wilma (2005)
Satellite Loop of Hurricane Iota 11-16-2020.gif|250px|Trowyns Iota yn 2020
Global_tropical_cyclone_tracks-edit2.jpg|250px|Lerghow pub trowyns ynter 1985-2005
Hurricane katrina damage gulfport mississippi.jpg|250px|upright|Gulfport, [[Mississippi]]: city distruys gans Trowyns Katrina, 2005.
</gallery>

== Dargana ha'ga henwel ==
Herwydh usadow, henwys yw trowynsow, rag gweres dargana ha deriva. Henwys yns i wosa drehedhes gwynsow a 62 km/our po moy. Kowethyans Keweroniethel an Bys a dhewis an henwyn. Y'n kynsa le, dewisys veu henwyn sens, mes yn 1887, keweronydh ostralek Clement Wragge a dhewisas henwyn benenes ragdha, owth usya henwyn dhyworth istori ha mythologieth. Pan usyas ev henwyn tus ragdha, ev a gonsidras politegoryon o kas ganso. Erbynn [[Nessa Bresel an Bys]] usys veu henwyn dhyworth an lytherennek fonetek (Alfa, Bravo, Charlie ....). A-dhia 1953 usys veu henwyn benenes arta, ha wosa 1978 benenes ha tus. 

== Aga effeythyow ==
Y'n termyn eus passyes, trowynsow a sedhas lies gorhel. Dargana gwell y'n 20ves kansvledhen a weres an brassa niver a worholyon dh'aga avoydya. Pan wrello trowynsow trovannel drehedhes an tir, i a yll kawsya meur a dhamach, ow ladha tus ha distrui citys hag isframweyth. Y'n 200 bledhen dhiwettha, ladhys veu a-dro dhe 1.5 milvil a dus gansa.

Gwyns yw an chif peryl. Skommow dhyworth taklow distruys a dheu ha bos pur peryllus. Glaw trom a yll kawsya livow efan. An gwaskedh isel a dhrehev nivel an mor, ow kawsya livow ynwedh (gelwys hwythfians tewedh), war-barth ha tonnow hujes. Wosa an trowyns, yma peryllow erel. Rag ensampel, yn [[New Orleans|Orleans Nowydh]], Louisiana, yth esa kudynnow meur drefen studhyow yeghes drog wosa Trowyns Katrina yn 2005. 

== Klassans - An Skeul Saffir-Simpson ==
Trowynsow yw klassys herwydh an Skeul Saffir-Simpson. 

Diwaskedh trovannel yw bagas restrys a gomol ha tewedhow taran gans gwynsow a le ages 17 m/s (33 not, 38 mildir/our, po 62 km/our). Nyns eus lagas na shap troyllyek. 

Tewedh trovannel yw system restrys a dewedhow taran gans gwynsow a ynter 17 ha 32 m/s (34–63 not, 39–73 mildir/our, po 62–117 km/our). Lemmyn an shap troyllyek a dhalleth furvya, mes heb lagas. 

Trowyns yw system diwaskedhek bras gans gwynsow sostenys a 33 m/s (64 not, 74 mildir/our, po 118 km/hour) dhe'n lyha. Dell yw usys, trowyns a'n krevder ma a dhispleg lagas, hemm yw, ranndir a studhyow kosel yn kres an troyll. Y hyllir gwles an lagas dhyworth lorellow y'n efanvos avel kylgh byghan heb komol. A-derdro'n lagas yma fos an lagas, ranndir a'n tewedhow taran kreffa ha gwynsow uskissa. An gwynsow kreffa possybyl kevys yn trowynsow trovannel yw a-dro dhe 85 m/s (165 not, 190 mildir/our, 305 km/our).

===Klass 1===
{| class="wikitable" style="text-align: center; float:right; width:350px;"
! colspan="2"  text-align: center;" |Klass 1
|-
!Gwynsow sostenys
!Ensampel
|-
|33–42 m/s
64–82 not
119–153 km/our

74–95 mildir/our
| style="font-size: 80%; width:142px" |[[Restren:Nana_2020-09-02_1850Z.jpg|187x187px]]Trowyns Nana yn 2020 ow nesha [[Belize]]
|}
'''''Gwynsow peryllus a yll kawsya damach'''''

Tewedhow klass 1 a yll gul damach dhe dohow. Skorennow meur a yll kodha dhyworth gwydh, ha gwydh gans gwreydh bas a yll kodha. Yma damach meur dhe linennow tredan. 

Ensamplow a drowynsow Klass 1 yn aga ughboynt a gomprehend Agnes 1972, Juan 1985, Ismael 1995, Earl 2016 ha Nana 2020.
===Klass 2===
{| class="wikitable" style="text-align: center; float:right; width:350px;"
! colspan="2" text-align: center;" |Klass 2
|-
!Gwynsow sostenys
!Ensampel
|-
|43–49 m/s
83–95 not
154–177 km/our

96–110 mildir/our
| style="font-size: 80%; width:142px" |[[Restren:Zeta_2020-10-28_1855Z.jpg|143x143px]] Trowyns Zeta yn 2020 ow nesha [[Louisiana]]
|}
'''''Gwynsow pur beryllus a wra kawsya damach meur'''''

Tewedhow klass 2 a yll askorra gwynsow pur beryllus ow kawsya damach efan. Chiow drehevys yn ta a yll kavos damach meur dhe dohow. Lies gwedhen gans gwreydh bas a vydh terrys gans lies fordh lettys. Ogas dhe bubonan a wra godhevel fowt a dredan rag seythennow. 

Ensamplow a drowynsow Klass 2 yn aga ughboynt yw Able 1952, Diana 1990, Erin 1995, Tomas 2010 ha Zeta 2020. 

===Klass 3===
{| class="wikitable" style="text-align: center; float:right; width:350px;"
! colspan="2" text-align: center;" |Klass 3
|-
!Gwynsow sostenys
!Ensampel
|-
|50–58& m/s
96–112 not
178–208 km/our

111–129 mildir/our
| style="font-size: 80%; width:142px" |[[Restren:Otto_2016-11-24_1605Z.jpg|187x187px]] Trowyns Otto yn 2016 ogas dhe [[Nikaragwa]] 
|}
'''''Damach arnewus a hwer'''''

Trowynsow trovannel Klass 3 yw tewedhow fest bras ha damach arnewus a hwer. Chiow drehevys yn ta a yll kelli aga thohow. Lies gwedhen a vydh terrys, ow lettya fordhow. Ni vydh tredan ha dowr kavadow rag niver a dhedhyow dhe seythennow wosa an tewedh. 

Ensamplow a drowynsow Klass 3 a gomprehend Audrey 1957, Elena 1985, Fran 1996, Isodore 2002 hag Otto 2016. 

===Klass 4===
{| class="wikitable" style="text-align: center; float:right; width:350px;"
! colspan="2"  text-align: center;" |Klass 4
|-
!Gwynsow sostenys
!Ensampel
|-
|58–70 m/s
113–136 not
209–251 km/our

130–156 mildir/our
| style="font-size: 80%; width:142px" |[[Restren:Eta_2020-11-03_0355Z.jpg|alt=|187x187px]]  Trowyns Eta yn 2020 ogas dhe [[Nikaragwa]]. 
|}
'''''Damach godhroglammek a hwer'''''

Tewedhow Klass 4 a yll kawsya damach gordhroglammek. Lies chi drehevys yn ta a yll kelli aga thohow po fosow. Y fydh fowt a dredan rag seythennow po misyow. 

An trowyns a nasyas Galveston yn 1900, an terros moyha marwel dhe hwarvos y'n [[Statys Unys]] bys dhe'n termyn na o Klass 4. Ensamplow erel a gomprehend Donna 1960, Carmen 1974, Charley 2004, Gustav 2008, hag Eta 2020. 

===Klass 5===
{| class="wikitable" style="text-align: center; float:right; width:350px;"
! colspan="2"  text-align: center;" |Klass 5
|-
!Gwynsow sostenys
!Ensampel
|-
|≥ 70 m/s
≥ 137 not
≥ 252 km/our

≥ 157 mildir/our
| style="font-size: 80%; width:142px" |[[Restren:Dorian_2019-09-01_1601Z.png|175x175px]] Trowyns Dorian yn 2019 ogas dhe'n [[Ynysow Bahama|Enesow Bahama]]. 
|}
'''''Damach kowal a hwer'''''

Klass 5 yw an klass ughella war an Skeul Saffir–Simpson. Tewedhow kepar ha'n re ma a wra kawsya tohow dhe derri war lies drehevyans. Nebes drehevyansow a yll terri yn kowal. Pur gemmyn yw diskar tohow ha fosow. Boghes yw an eghennow a dhrehevyans a yll treusvewa, kepar ha sodhvaow, ha rannjiow gwrys a gestevyn po dur, mars yns i nebes mildiryow a'n mor.
