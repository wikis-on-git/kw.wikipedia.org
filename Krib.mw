''Rag usyansow erel, y hweller [[Krib (Klerheans)|''Krib (Klerheans)'']]

'''Krib''' yw toul densek rag kempenna po digamma gols. Usys veu kribow a-dhia osow kynsistorek. Diskudhys veu ensamplow dhyworth [[Iran]] dedhys dhe 3,000 KOK. Kribow a gonsist a welen ha dens warnedhi. Gwrys yns dhyworth niver a dhevnydhyow dyffrans, plastek, alkan po prenn yw an moyha kemmyn lemmyn, mes usys veu dans olifans po krogen kronek ervys y'n oos eus passyes. Aga shap po myns a greg war aga usyans.

Usys yw kribow rag lies porpos. Y'n termyn eus passyes, usys ens dhe synsi gols hir yn y le. Yn diwysyans, usys yns dhe dhiblansa fibrow koton dhyworth has ha taklow erel. Usys yns gans kresluyow dhe guntel samplow gols rag dustuni.

==Krib Afro==
Usys yw an eghen ma a grib war wols krullys tynn, po gis Afro. Dens hir pell a-les yw gnasow an krib ma.

==Krib nedh==
Yma dhe'n eghen ma a grib meur a dhens pur ogas dh'y gila. Henwys yw avel man-grib, hag hy a yll remova nedh po hwann dhyworth gols.

==Ilow==
Y hyllir gul sonyow dre ri paper dres krib ha hwytha dredho. Askorrys yw son hevelep dhe kazoo.

<gallery>
Plastic_comb,_2015-06-07.jpg|skeusennik|Krib blastek arnowydh
Dante_Gabriel_Rossetti_-_Woman_Combing_Her_Hair_(1865).jpg|skeusennik|Lymnans gans Dante Gabriel Rossetti - ''Benen ow kribas hy gols''
African_Ebony_hand_carved_comb_set.jpg|skeusennik|Kribow Afro
Egyptian_-_Wooden_Comb_-_Walters_61306.jpg|skeusennik|Krib dhyworth [[Ejyp]] a'n 15ves kansbledhen KOK
Nissenkamm-01.jpg|skeusennik|Krib nedh
</gallery>

[[Klass:Toulys]]
