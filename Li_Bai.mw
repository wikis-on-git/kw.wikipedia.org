[[Restren:A Painting of Li Bai with his poetry.jpg|skeusennik|Lymnans a Li Bai gans y vardhonieth.]]
[[Bardh|Prydydh]] a [[China|Jina]] veu '''Li Bai''' (ynwedh '''Li Bo''' or '''Li Po''', [[Chinek]]: 李白; pinyin: ''Lǐ Bái / Lǐ Bó''; 701–762). Menegys veu gans prydydh aral, Du Fu, avel esel a vagas a skolheygyon gelwys ganso an "Eth Anvarwel an Wedren Win" yn bardhonek. Y hwelir Li Bai avel onan a'n dew brydydh an vrassa yn istori [[lien]] China, war-barth ha Du Fu. Hedhyw yth aswonir neb 1,100 a'y vardhonogow.

Dyllys veu an kensa treylyansow yn yeth a'n West yn 1862 gans Marquis d'Hervey de Saint-Denys yn y ''Poésies de l'Époque des Thang''. Komendys veu an bys [[Sowsnek]] dhe ober Li Bai yn dyllans a ''History of Chinese Literature'' yn 1901 gans Herbert Allen Giles, ha der an treylyansow livrel, saw awedhyek yn bardhonieth, a versyons [[Japanek]] a'y vardhonogow gwrys gans Ezra Pound.

Moyha aswonys yw Li Bai rag an awen ha'n imajeri Taoist yn y vardhonieth. Viajya a wre dres brassa rann a'y vewnans. Y leverir ev dhe godha dhyworth y skath pan assayas byrla skeus an [[loor]], ha beudhi y'n Dowr Yangtze.

[[Klass:Bardhonyeth]]
[[Klass:China]]
[[Klass:Mernansow 762]]
[[Klass:Prydydhyon]]
