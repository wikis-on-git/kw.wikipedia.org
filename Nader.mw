{{Boks klassans
| hanow = Sort
| imaj = Benny_Trapp_Vipera_berus.jpg
| isskrifik_imaj = [[Nader europek]]<br />(''Vipera beru'')
| regnum = [[Enyval|Animalia]]
| phylum  = [[Chordata]]
| classis  = [[Kramvil|Reptilia]]
| ordo  = [[Squamata]]
|subordo =[[Serpentes]]
| familia = [[Viperidae]]
| genus = Vipera
| awtorita_genus =  [[Linnaeus]], 1758
| eghen = V. berus
| renk_isrannans = Eghen
| mappa_gwandrans = Vipera_berus_distribution.svg
| isskrifik_mappa_gwandrans = Gwrandrans an nader
}}

''Vipera berus'', an '''nader europek''' yw sarf wenonek gans gwandrans efan dres an brassa rann a Europa north mar bell avel Asi est. An henwyn Sowsnek dhodho yw ''viper'' po ''adder''. Nyns esons pur beryllus,; nyns yw an nader argasus ha ny vrath marnas y kamm nebonan warnedhi dell yw usys. Brathow a yll bos pur dynn, mes nyns yns i marwel yn fenowgh. 

Kevys yw an nader europek yn tirwedhow dyffrans. Essensek yw kompleks a vewvaow rag agwedhow dyffrans a'y omdhegyans. An re ma yw omhowla, dybri ha gwavgoska. Res yw dhe'n nader kavos neb le saw rag preydhoryon hag arvethyans denel. Hy bewvaow a gomprehend gonyow krey, ledrow breow karnek, rosyow tewesek, prasow, gwydhegi, lanerghi, keow, tewynnow ha mengleudhyow. Gweythresek yns i y'n jydh.

Hy a dheber bronnviles munys, ydhyn, pedrevanes, ha diwelvennoges, ha treweythyow kevnis, buluk ha hwesker. Kepar ha'n brassa rann a naderow erel, an nader europek a dhedhow oyow. An benynreydhow a dhedhow pub diw po teyr bledhen, ha dinythys yw an teylu diwedhes y'n hav. Ynter tri hag ugens yw myns teyluyow herwydh usadow. An yonkers a worta gans an vamm nebes dedhyow. 

An tevesik a dyv dhe hys a 60 dhe 90 cm (24 dhe 35 meusva) ha mass a 50 dhe 180 g (1.8 dhe 6.3 ouns). Hy liw a var, dhyworth ensamplow gwannliwek dhe re gell tewl. Yma dhe'n brassa rann anedha patron ygam ogam. Yma merk V po X  war an penn dell yw usys.

Yma deyr iseghen. Nyns yw peryllys, mes gwithys yw yn nebes gwlasow. Anlaghys yw dhe ladha, shyndya po gwertha nadres y'n Ruvaneth Unys yn-dann an Reyth Godhvenwnas ha Powdir 1981,

[[Restren:Hugorme.jpg|skeusennik|left|300px|Nader tewl]]
[[Restren:Viperaberus2.jpg|skeusennik|300px|center|Nader ow tiskwedhes an V apert war hy fen]]
