'''Dugeth [[Kernow]]''' yw fondyans gans savla korf-laghel disputys.
Herwydh kenedhlogoryon gernewek, Kernow hy honan yw Dugeth sovran (''palatine state''); yma an savla ma ow terivas orth unnikter Kernow yn korf-lagha an [[Rywvaneth Unys]]. Mes herwydh negesydhyon an Dugeth, nyns yw an Dugeth moy ages kowethyans kerthow synsys yn trest rag dyghtya rentow rag er kurun an Rywvaneth Unys (lemmyn [[Charlys, Pryns Kembra]]).

Yma derivadow selvenek yn kever Kernow [[Kernow|yn erthygel chyf y honan.]] An erthygel ma yw desynys ytho rag derivadow yn kever (1) styryans korf-laghel a Dhugeth Kernow rag an pow, ha (2) kerthow trest an Dugeth.

An Dugeth a veu fondys yn [[1337]] gans [[Edward III a Bow Sows]] rag y vab, [[Edward, an Pryns Du]]. Nyns yw keth offisyow [[Pryns Kembra]] ha Dug Kernow, a-ban yw res gwruthyl Pryns Kembra pub gweyth, mes eritir an dugeth yn sempel.

Nyns usi an Dugeth ow pe toll-dir. Sommenn a gerthow an Dugeth yw 571 km&sup2;, ha hanter anodho yn [[Dewnans]] (285 km&sup2;, yn arbennik yn ''Dartmoor''). Yma lowr a gerthow an trest yn [[Kernow]] hag [[Ynysek Syllan]] (93 km&sup2;), [[Gwlas an Hav]] (60 km&sup2;), ha [[Herefordshire]] (54 km&sup2;) ynwedh. Dugethow ryal unnik y'n Rywvaneth Unys yw Dugeth Kernow ha Dugeth [[Lancashire]]. Yn hengovek, yth esa rentow an Dugeth ow talleth yn balyow [[sten]].

Yma kenedhlogoryon gernewek (ha lies kernow arall!) ow nagha bos Pow Kernow "konteth" (''shire county'') y'n styryans usadow, ha poesek yw an dugeth rag igeri an tybyans ma. Y leverir menowgh, rag ensampel, bos Kernow dugeth a-der konteth ha gensi [[kevrangow Kernow|kontethow]] hy honan. Hwath pella, yth esa dhe Dhug Kernow gweythres korf-laghel henwys [[Senedh an Stenegow]]. Dug Kernow a via ytho penn an [[stat]] yn Kernow. Ny vern bos gans an dugeth kerthow yn [[Pow Sows]] ha [[Kembra]], herwydh an argyans ma: Kurun an Rywvaneth Unys a yll synsi  kerthow yn powyow erell heb chanjya savla an Vyghternes y'n Rywvaneth hy honan.

==Gwiasva==
*[http://www.princeofwales.gov.uk/about/duc_index.html Dugeth Kernow] orth gwiasva an Pryns Charlys

[[Category:Gwlasegeth]] [[Category:Testennow Kernewek]]
[[en:Duchy of Cornwall]]
