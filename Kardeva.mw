{{Tyller| fetchwikidata=ALL | onlysourced=no| suppressfields= }}


'''Kardeva''' yw cita benneglos gans fosow romanek, desedhys war Dhowr Dyfrdwy (Dee yn [[Sowsnek]]). Hy hanow [[Kembrek]] yw "Caer", "Chester" yn Sowsnek. Desedhys yw ryb an or kembrek. Hy foblans yn niveryans 2011 o 329,608. Yn Kardeva yma pennplas Awtorita 'Cheshire West and Chester'. Ynwedh hy yw trev konteth istorek Cheshire.  

Fondys veu Kardeva avel "castrum" po kastel romanek gans an hanow Deva Victrix yn reyn Emperour Vespasian yn 79 OK. Onan a gresennow brassa an lu yn Breten romanek o, awosa Kardeva dheuth trevesigeth sivil meur. Yn 689, fondys veu Eglos Minster Mercia west gans Myghtern Æthelred. Hemm a dheuth kynsa penneglos Kardeva. An Angelas a efanas ha krefhe an fosow rag gwitha dhe'n cita erbynn an Danow. Kardeva o onan a'n citys diwettha dhe godha dhe'n Normanas. Wella Konkerrour a worhemmynas drehevyans kastel. Kardeva a dheuth dhe vos cita yn 1541.

Fosow Kardeva yw yn-mysk an gwella-gwithys yn Breten. Yma niver a dhrehevyansow dhyworth an osow kres y'n cita, mes lower a'n drehevyansow du-ha-gwynn yn kres an cita yw astiveryansow Victorian. Hensyow horn, dowrgleudhyow ha fordhow nowydh a dheuth dhe'n cita y'n Domhwelans Diwysyansek. Y feu efanyans meur yn hy foblans. Tornyaseth, menystrans ha servisyow arghansek yw posek dhe'n erbysieth arnowdyh.

An hanow 'Deva' a dheu dhyworth hanow an avon, 'Dyfrdwy' po Dowr Deva. Y'n yeth Vrythonek, ''dēvā'' o hanow duwes, hag avonow erel gans an keth hanow yw Dwyfor ha Dwyfach yn Gwynedd.

Tre yw Kardeva dhe bara pel-droos 'Cita Kardeva' ha resegva vergh posek.
<gallery class="center" widths="250px" heights="200px">
PART_OF_CITY_WALL_FROM_NORTHGATE_TO_PHOENIX_TOWER_seen_from_the_North_(1).jpg|An fosow romanek
DevaMinervaPlan(bq).jpg|Skeusen a'n kastel romanek
Chester_-_Shops_in_city_centre_-_2005-10-09.jpg|Gwerthjiow yn kres an cita
River_Dee_Chester_England.jpg|Dowr Dyfrdwy
Chester_Cathedral_ext_Hamilton_001.JPG|Penneglos Kardeva
RoodeeAerial.jpg|Resegva Kardeva
</gallery>

[[Klass:Trevow yn Pow Sows]]
