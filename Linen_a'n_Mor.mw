[[Restren:Sparnick Tunnel - FGW 150265.jpg|skeusennik|Tren ow tiberth an Gowfordh Sparnick war Linen a'n Mor.]]
[[Hyns-horn]] yn [[Kernow]] yw '''Linen a'n Mor'''. Ev a bon yn nans an [[Dowr Fala]] a-dhyworth [[Truru]], penncita Kernow, dhe [[Aberfala]] war an arvoryow soth. Rann an [[Keskowethyans Kledhrennow Dewnens ha Kernow]] yw an linen.

== Istori ==
Byldyes veu Linen a'n Mor gans an [[Hyns-horn Kernow]], hyns-horn geyj ledan 7 tros-hys (2,134 mm) a-dhyworth Aberplymm dhe Aberfala. Porpos an plott ma o dhe junya [[Loundres]] gans Aberfala, ple hwolas gorholyon fardellik dhe borthow yn Ewrop, Afrika hag Amerika.

An rann ynter Aberplymm ha Truru a ygeris war 4 mis Me 1859 ha'n linen gowal dhe Aberfala a ygeris war 24 mis Est 1863, mes bys dhana an gorholyon fardellik a via didreylyes dhe leow erel. 

A-dhia 1867 oberys avel skorenn veu an linen yntra Truru hag Aberfala wosa dhe [[Hyns-horn Kernow West]] vos treylyes dhe eyj ledan, gans an trenow a-dhyworth [[Gorsav Loundres Paddington|Loundres Paddington]] owth oberi dhe [[Pennsans|Bennsans]] yn le Aberfala.

=== Hyns-horn an West Bras ha Hensi-horn Breten ===
Kesunyes veu an Hyns-horn Kernow yn [[Hyns-horn an West Bras]] war 1 mis Gwynngala 1889. Wosa an kesunyans, eyleyjyes dhe [[geyj savonek]] veu an hyns-horn dres pennseythen an 21ves mis Me 1892. Hyns-horn an West Bras veu kenedhlegys yn [[Hensi-horn Breten]] war galan mis Genver 1948.

=== Privedhyans ===
Privedhyes veu hensi-horn Breten y'n 1990ow. Oberys veu an linen gans Trenow Wessex bys 2006. A-dhia galan mis Ebrel 2006, an hyns-horn re beu oberys gans [[First Great Western]] - lemmyn [[Hyns-horn Bras an West]].
[[Restren:Penryn trains passing 4.jpg|skeusennik|Dew dren orth Worsav Penrynn wosa an loup nowyth dhe vos eylygerys.]]

=== Gwellheansow yn 2009 ===
Y'n dalleth yth esa loup-passya dhe [[Penrynn|Benrynn]] esa removyes y'n 1960ow avel rann treghow an [[Derivas Beeching]] ow kasa unn lergh ha kay yn le an dew wreydhek. Yn 2004 yth esa profyans dhe eylvyldya an loup dhe wasa oberans a voy a wonisow war an hyns-horn.

Yth eylygeris an loup yn-rag an plott ha war vojet. Ygerans sodhogel dhe Worsav Penrynn a hwarva war 18ves mis Me 2009.

== Hyns ==
=== Kemenethow servyes ===
[[Truru]] - [[Pluwberan ar Wodhel]] - [[Penrynn]] - [[Aberfala]].

=== Rol a worsavow ha leow a vern ===
* '''Truru''' (0 mildir)
** Kowfordh Drewartha
** Dibarthva Bennwidhyer - Ple'ma'n skorenn a dhiberth a-dhyworth an ''[[Pennlinen Kernowek]]'' dhe Bensans.
** Kowfordh Sparnick
** [[Restren:Carnon Viaduct - FGW 150126 above Mineral Tramways Trail.jpg|skeusennik|Tren ow treusi an Bonsfordh Garnon.]]Ponsfordh Garnan - dres an [[Hyns-horn Resrudh ha Pluw an Chas|''Hyns-horn Resrudh ha Pluw an Chas'']].
* '''Fentenberan''' (4¼ mildir)
** Ponsfordh Beran
** Kowfordh Beran
** Ponsfordh Pons an Woodh
* '''Penrynn''' (8¼ mildir)
** Ponsfordh Koos an Kolji
* '''Pennmeur''' (10¼ mildir)
* '''Tre Aberfala''' (11¼ mildir)
* '''Kayys Aberfala''' (11¾ mildir)
* '''Kayys Aberfala''' '''(gwara)'''

== Moy dhe Redya ==
* Bennett, Alan (1988). ''The Great Western Railway in Mid Cornwall.'' Southampton: Kingfisher Railway Publications. ISBN 0-946184-53-4.
* Binding, John (1993). ''Brunel's Cornish Viaducts.'' Atlantic Transport Publishing/Historical Model Railway Society. ISBN 0-906899-56-7.

== Kevrennow a-ves ==
[http://greatscenicrailways.co.uk/ Great Scenic Railways in Devon and Cornwall.]

[[Klass:Hensi-horn]]
