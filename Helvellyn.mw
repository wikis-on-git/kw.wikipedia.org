{{Tyller| fetchwikidata=ALL | onlysourced=no| suppressfields= }}

'''Helvellyn''' yw menydh yn [[Pow an Lynnyn]] yntra lynnyn Thirlmere hag Ullswater. Ev yw an tressa ughella menydh yn Pow an Lynnyn ha [[Pow Sows]]. Essa yw dhe grambla ages Scafell Pike ha Scafell, ha gerys-da yw an menydh, yskynnys gans degow a vilyow a dus pub bledhen. Yn mis Genver 2018, henwys veu Helvellyn avel an gwella kerdh yn [[Breten Veur]] yn towlen pellwolok ITV ostys gans Julia Bradbury.

An hanow a dheu dhyworth an geryow [[Cumbric|Kumbrek]], yeth hevelep dhe [[Kembrek|Gembrek]] Koth kowsys yn Pow Sows North bys dhe'n 12ves kansvledhen, ow styrya Hal Velyn.

Gwrys veu [[Karrek danek|karrygi loskvenydhyek]] an menydh yn kowdoll hen loskvenydh a'n [[An Goloven Dhororiethel|Oos Ordowek]] nans yw 450 milvil a vledhynnyow. Y'n [[Oos an Rew|Oos Rew]], chanjyes veu an tirwedh gans [[rewlivans]] dhe wul tri [[Komm|homm]] down gans kilfosow serth diberthys gans diw [[Krib (tirfurv rewlivek)|grib]]. Lenwys yw an kres a'n tri homm gans lynn, Red Tarn. Meur hy hanow yw unn grib, Striding Edge, drefen hy bos mar serth. Y hwarvsa niver a vernansow dres an bledhynnyow awos droglammow.

Usys veu an menydh y'n 19ves kansvledhen rag balweyth [[Plobm|plomm]].

Topp an menydh yw nebes gwastas, gans ledrow pur serth dhe'n est. Mar wastas yw dell wrug jynn ebron tira warnodho yn 1926. An ughella poynt yw 950m (3120 tros-hys) a ugh nivel an mor.

Pobel re gerdhas dres an menydh nans yw lies bledhen, mes tornysi a dhallathas kerdhes war an menydh nans yw diwedh an 18ves kansvledhen. [[Samuel Taylor Coleridge]] ha [[William Wordsworth]] a gerdhas Helvellyn yn 1800.

== Mirva ==
<gallery>
Red Tarn and Swirral Edge.JPG|thumb|Tu est Hevellyn: Ow mires orth Red Tarn dhyworth Striding Edge, ha topp Helvellyn a-dryv dhodho
Helvellyn, from Wythburn Fells.JPG|thumb|Tu west Helvellyn: [[Radel]] Helvellyn gwelys dres Thirlmere dhyworth Wythburn Fells
Sketchmap helvellyn area.jpg|350px|thumb|right|Mappa delinyans a Helvellyn
Striding Edge.jpg|thumb|right|upright|Ow mires yn-nans dhe Striding Edge ha tro'ha High Spying How
Helvellyn summit.JPG|thumb|left|Topp Helvellyn
Wordsworth on Helvellyn by Benjamin Robert Haydon.jpg|thumb|upright|''[[William Wordsworth]] war Helvellyn'' (1842) gans Benjamin Robert Haydon
Aeroplane landing commemoration on Helvellyn.JPG|thumb|Mengov war Helvellyn ow tochya tira jynn ebron ena
39 Dryas octopetala (2661256260).jpg|thumb|Lesbenigys an menydh (''Dryas octopetala''), eghen alpek a dreusvew war Helvellyn
Deepdale Sandstone Formation.JPG|thumb||[[Kragen]] lownek a'n Furvyans Kragen Deepdale, kevys ogas dhe dopp Helvellyn
Helvellyn Mine.JPG|thumb|Magor drehevyans yn Bal Helvellyn, gans graghellow skoll a-dryv dhe'n gover 
</gallery>
{{wide image|Ascent of Helvellyn, Lake District - June 09.jpg|1900px|Golok panorama a Helvellyn, gans Striding Edge a-gledh, an leder serth dhe'n topp, keyn an topp, ha'n diyskynnans dhe Swirral Edge a-dhyghow</center>|1300px}}

[[Klass:Menedhyow]]
[[Klass:Pow Sows]]
