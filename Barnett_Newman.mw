{{Den | fetchwikidata=ALL | onlysourced=no | suppressfields= }}

'''Barnett Newman''' (Genver 29, 1905; Gortheren 4, 1970) o lymner amerikanek. Ev yw onan a'n chyf artydhyon yn [[Menegesydhieth Tybel]] ha lymner "parkow liw" a vri.

Genys veu Newman yn cita [[Evrek Nowydh]], mab dhe ynvroysi Yedhowek a [[Poloni|Boloni]]. Ev a studhyas filosofieth yn Kolji Cita Evrek Nowydh, hag oberi yn negys y das ow kul dillas. Awosa, ev a dhendylas gober avel dyskador, skrifer hag arvreusyas. A-dhia an 1930ow ev a wrug liwyansow yn gis [[Argrafydhel|argrafydhel]]. Ev a dhistruis oll an oberyow ma yn diwettha. 

Dres an 1940ow, ev a oberas yn gis surrealydh kyns diplegya gis adhves. Hemm a dhiskwedh ranndiryow a liw pur diberthys gans linennow tanow plommwedhek, po "zippys" (an hanow res dhedha gans Newman y honan). Yn y oberyow a-varr gans zippys, an parkyow liw yw liesliw, mes awosa an liwyow yw pur ha gwastas. Newman y honan a brederis ev dhe dhrehedhes y is adhves leunn gans an kevres 'Onement' (a-dhia 1948). An zippys a wra kesweyth spasek an liwans, ow ranna ha unya an komposyans kettermyn. 

Newman a verwis a [[Shora kolon|shora kolon]] yn cita Evrek Nowydh. Rag an brassa rann a'y vewnans ny veu gwerthveurhes. Artydhyon kepar ha [[Jackson Pollock]] o moy ewonek aga semlant hag omdhegyans. Marnas yn diwedh y vewnans ev a gavas breusyans da, mes ev o delanwes posek war lymnoryon yowynk.  

Yn 2013 y liwans "Anna's Light" a veu gwerthys rag $117 milvil dhe brener privedh.
