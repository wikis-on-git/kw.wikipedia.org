[[File:LL-Q25289 (cor)-Gwikor Frank-istori godhonieth.wav|thumb|Leveryans: Istori godhonieth]]

[[Restren:Humphry-davy.jpg|alt=Lymnans a Syrr Humphry Davy, godhonydh Kernewek a vri.|skeusennik|Lymnans a Syrr Humphry Davy, godhonydh Kernewek a vri.]]
'''Istori godhonieth''' yw studhya an displegyans [[Istori|istorek]] a [[Godhonieth|wodhonieth]] ha godhvos skiansek a osow istorek bys y'n jydh hedhyw. An [[ger]] [[Sowsnek]] 'scientist' (godhonydh) yw yn hwir a-dhiwedhes hag o usys yn kynsa le gans William Whewell y'n [[19ves kansbledhen|19ves kansvledhen]]. Kyns hemma, [[tus]] a hwither natur o gelwys "filosofers naturel".

Fethow a-dro dhe'n bys naturel re beu deskrifys a-dhia kotheneb klassek. Martesen [[Hen Grew|Hen Rew]] yw an moyha a vri rag y kevrohow dhe [[steronieth]] hag [[awgrym]]. Aristarchus a Samos a brederis a-dro dhe'n tybyans a'n [[Howl]] avel kres an [[System howlek|kevreyth howlek]] lies kansvledhen a-varra es dell wrug [[Galileo]]. Re erel, kepar ha Thales hag [[Aristotle]] a studhyas an bys naturel. 

Gweresys gans treylyansow a dekstow Grek, an bys [[Islam|Islamek]] a withas ha lenki an studhyansow Grek dres an [[Oos Owr Islamek]]. Nena, an daskevrans ha keshevelyans a oberennow Grek hag Islamek yn [[Europa]] West a'n 10ves dhe'n 13ves kansvledhen a dhasserghas an studhyans a filosofieth naturel y'n West.

Filosofieth naturel a veu treylys dres an Hweldro Wodhoniethek yn Europa a'n 16ves ha 17ves kansvledhynnyow, dre dhiberthans a dybyansow ha diskudhansow nowydh a hengovyow Grek kyns. An Skiens Nowydh a omsevis o moy jynnweythek, nessa dhe awgrym ha moy diogel hag ygor gans godhvos selys war vethod skiansek nowydh. 

Moy a hweldroyow a sewyas wosa hemma. An hweldro gymygiethel a'n [[18ves kansbledhen|18ves kansvledhen]] a dhallathas musuransow ha methodys nowydh herwydh myns rag [[kymygieth]]. Y'n [[19ves kansbledhen|19ves kansvledhen]], golokvaow nowydh yn kever an mentenyans a nerth, bloodh an [[Dor|Norvys]] hag [[esplegyans]] o posek. Hag y'n [[20ves kansbledhen|20ves kansvledhen]], diskudhansow nowydh yn [[fysegieth]] ha [[genynnek]] a dhallathas dyskyblethow nowydh kepar ha [[Bywonieth|bewonieth]] volekulek ha fysegieth perthyglow.

{{unn k}}
{{Posek 100}}

[[Klass:Istori]]
[[Klass:Skiens]]
