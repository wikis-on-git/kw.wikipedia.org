{{Infobox Kernow}}
'''Kernow''' ([[Sowsnek]]: ''Cornwall'') yw kenedhel, ranvro ha [[Dugeth Kernow|dugeth]] y'n soth west a [[Breten Veur|Vreten Veur]] y'n [[Ruwvaneth Unys]]. Yma hy emlow gen an [[Mor Keltek]] dhe'n north, an [[Mor Bretannek]] dhe'n soth, ha [[Dewnens]] konteth [[Pow Sows]] dhe'n est. [[Truru]] yw hy fenncita.

An wlaskor geltek anserhek a Gernow a wrug omdhiskwedhes woja perhenegy Dumnonia gans an Sowson yn [[8ves kansblydhen]]. A-dro dhe'n [[11ves kansblydhen]], Kernow a veu sugnys yn Kurun Pow Sows, kensa avel yurleth, ena avel dugeth. An [[16ves kansblydhen]] a welas sordyansow warbynn rewl Pow Sows, ha peryl rag an yeth kenedhlek, [[Kernowek]]. Warbynn an [[18ves kansblydhen]], Kernow o gyllys ewngemyskys gen Pow Sows, ha namna verwis an yeth.

Hedhyw, yma Kernow ow pesya mentena hy gonisogeth, ertach ha yeth dyblans, hag yma lies bagas ha meur a [[Kernowyon|Gernowyon]] ow kul kaskergh rag ajon a Gernow avel kenedhel ha'n Gernowyon avel pobel.

== Istori Kernow ==
:''Erthygel leun a vanylyon: [[Istori Kernow]]''

[[Restren:Men-an-Tol.jpg|thumb|left|[[Men an Toll]]]]
Yth esa pobel ow pewa yn desedhans Kernow arnowydh a-dhia 10,000 vledhen kyns Krist. Leun a bobel o Kernow yn Oos Brons; i a wrug an niver meur a grugow, torrow ha donsow meyn y'n pow. 

Kernow o an devedhyans chyf rag [[sten]] yn bys an Mor Kresdorel. Ena an yeth [[keltek]] o an tavas unnik kewsys yn [[Breten Veur]]. Yth esa an looth ''"Dumnoniorum"'' ow triga yn [[Dewnans]] ha Kernow. Yn 43 a'n [[Oes Kemmyn|Oos Kemmyn]], an [[Rom]]anyon a dryghas Vreten Veur, mes ny varsons i bewnansow an Gernowyon nameur. Yn 410 OK y hasas an lyjyons an enys, ha wosa henna yth o res dhe'n Geltyon defendya aga honan erbynn omsettyansow. Ny gewsir [[Latin]] gans an werin namoy, mes yeth [[Brythonek|Vrythonek]] an dus a Vreten Veur a worta yn few. Lies Brython a asas an enys rag Breten nowyth a-dreus an [[Chanel]], [[Breten Vian]].

Wosa an Romanyon dhe dhiberth, an [[Sowson]] a omsettyas [[Breten Veur|Vreten Veur]] yn skon. Y'n keth termyn, an [[Goedhyli|Wodhyli]] a drevesigas yn [[Alban]], Enys [[Manow]], ha Dehowbarth [[Kembra]]. Yth esa [[myghternedh Kernow]] (po myghternedh an ''Dhumnonii'') ow reynya dres Dewnans ha Kernow. Yn [[6ves kansblydhen|577]] OK, kas orth ''Deorham'', ogas dhe [[Bristol|Vristol]], a asas an Vrythonyon a-gledhbarth (an [[Kembra|Gembroyon]]) a Vrythonyon a-dheghowbarth (an Gernowyon po West-Kembroyon). Yth esa an [[Sowson]] ow pyghanhe tiredh Kernow tamm ha tamm, bys [[10ves kansblydhen|936]] OK, pan dhesedhas an myghtern Sowsnek [[Æðelstán a Bow Sows|Æðelstán]] an amal kernowek orth an [[Tamer]]. Yn [[14ves kansblydhen|1337]], Edward III a fondyas [[Dugeth Kernow]] rag pe rentow dh'y vap, an [[Edward, an Pryns Du|Pryns Du]].

Yth esa [[Rebellyans Kernewek 1497|rebellyans]] yn [[1497]] gans [[Mighal an Gov]] ha [[Tommas Flamank]] avel hembrenkysi. Hanter kansbledhen wosa, yth esa Rebellyans an Lyver Pysadow yn [[16ves kansblydhen|1549]] erbynn an lyvrow pysadow hag o nowyth, protestant hag y'n yeth Sowsnek. An brassa rann a'n Gernowyon a skoodhya an kaws ryal erbynn [[Senedh an Rywvaneth Unys|Senedh]] [[Westminster]] y'n [[17ves kansblydhen|17ves kansbledhen]]. Teyr has a veu omledhys yn Kernow yn [[17ves kansblydhen|1642 ha 1644]].

Tamm ha tamm, [[eglos an Vethodysi]] a dheuth ha bos eglos an brassa niver a'n werin Gernowek. Y'n [[18ves kansblydhen|18ves]] ha [[19ves kansblydhen|19ves kansbledhenyow]], termyn Humphry Davy ha [[Richard Trevithick]], yth esa hwel balyow ow tevi ha diwysyans Kernowek ow tisplegya. Mes an diwysyans sten a veu gwannhes y'n 19ves kansblydhen, ha lies den bal a Gernow a waya dreus an mor dhe'n [[Statys Unys]], [[Ostrali]] (yn arbennek Konna-tir Yorke yn [[Soth Ostrali]]), [[Afrika Deghow|Afrika Dehow]], [[Meksiko]] ha gwlasow erel.

An [[Dasserghyans Kernewek|dasserhyans]] [[Kernowek]] a dhallathas yn [[1904]]. [[Gorsedh Kernow]] ha Kuntellesow Kernow Goth a avonsyas gnas [[keltek|geltek]] a Gernow y'n termyn ma. Hwel sten, pyskessa, ha gonisogeth an tir re nahas a-dhia Nessa Bresel an Norvys. Ytho, erbysieth an pow yw pupprys moy serhek war dornyaseth, awos an tirwelyow arvorek bryntin usi omma. An [[Unyans Europek]] a aswonnis esow erbysiethek Kernow ow ri dhedhi savla Amkan Onan.

== Gwlasegeth ==
:''Erthygel leun a vanylyon: Politegieth Kernow.''

Yma 123 esel dhe [[Politegieth Kernewek|Gonsel Kernow]]. Kernow yw [[Dugeth Kernow|Dugeth]] rynnys yn nebes [[Ranndiryow Kernewek|ranndiryow]] y'n eur ma, ha kyns yn [[Kevrangow Kernow|kontethow]]. A-dhia 2009, nyns eus parti politigeth moyha posek yn Kernow, mes yma hengov a bolitegoryon anserhek ha livrel.

== Doronieth ==
[[Restren:Porthcurno beach.jpg|thumb|left|Treth Porthkornow]]
:''Erthygel leun a vanylyon: [[Doronieth Kernow]].''

Kernow yw konna-tir fest yn soth-west Enys [[Breten Veur|Vreten Veur]]. Dowr [[Tamer]] a wra an amal yntra Kernow hag an gonteth [[Pow Sows|Sowsnek]] a [[Dewnans|Dhewnans]] y'n howldrehevel. Ottomma tiredh Kernow orth ledanna, gans 75 km. A-dhehowbarth yma'n [[Chanel]], hag a-gledhbarth hag y'n howlsedhes yma [[Mor Havren]] ha'n [[Mor Keltek]]. Tir garow yw pervedh an pow, a-ban yw ystynnans a Woon Esk ha Dartmoor [[Bronn Wennili]], 419 m. Dowr Tamer yw an brassa avon; yn mysk an erel yma [[Avon Kammel]], [[Avon Fowydh]], hag [[Avon Fal]]. Kernow yw geryes da awos hy threthow ha [[kewer]] dom.

== Kevrennow Pervedhel ==
{{Mappa Kernow}}
* [[Adhyskans yn Kernow]]
* [[Balyow yn Kernow]]
** [[Kober]]
** [[Pri gwynn]]
** [[Sten]] 
* [[Doronieth Kernow]]
* [[Dy'goelyow Kernow]]
** [[Kala' Me]]
** [[Goelowann]]
** [[Dy'goel Mighal]]
** [[Kalann Gwav]]
* [[Hendhyskans yn Kernow]] 
* [[Henhwedhlow Kernewek]]
** an [[Gelligesow]]
** [[Ker Is]]
** an [[Myghtern Arthur]]
* [[Ilow Gernewek]]
** [[Bandyow Brest]]
** [[Keuryow Mebyon]]
* [[Kryjyans yn Kernow]]
** [[Eglos an Vethodysi]]
** [[Eglos Katholik Romanek]]
** [[Eglos Pow Sows]]
* [[Lien Kernowek]] ha [[Kernowek]]
* [[Lyenn yn Sowsnek a Gernow]]
* [[Noswikorieth yn Kernow]]
* [[:Category:Plassow yn Kernow|Plassow yn Kernow]]
* [[Politegieth Kernow]]
* [[Pyskek yn Kernow]]
* [[Rol a Dus a Gernow]]
* [[Rygbi]]
** [[Lu Trelawny]]
* [[Tornyaseth yn Kernow]]
* [[Trevow yn Kernow]]

{{unn k}}
{{Keltia}}
{{Brav}}

{{Porth Kernow}}

[[Klass:Kernow]]
