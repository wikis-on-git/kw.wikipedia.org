'''Ollvyselheans''' yw an omjunyans lies parth an bys, sewyans an pyth yw an omlesans gwriansow gonisogethek, erbysek ha politek yn keswlasek. Yth yw ev an gwayvyans hag an ewngemyskans a wara ha tus ynter lies kenedhel. Yma lesow hag anlesow dhe ollvyselheans, pubonan anedha gans effeythyow erbysek, kowethasek, politek ha gonisogethek. Y telin ollvyselheans, y'n brassa rann, praktisyow kenwerth, an pyth a ystynn ynwedh dhe'n patronys keskomunyans hag an kevreyth gonisogethek usi yn-dann an praktisyow ma.

== Styr ==
Yth yw term a yll bos usys gans styr ledan, dhe dheskrifa omdhoon kepar ha tus a-bell, po yn kulla styr, omdhesedha orth savonow keswlasek a erbysieth, politegieth, gonisogeth, adhyskans, kerghynnedh, po negys aral.
