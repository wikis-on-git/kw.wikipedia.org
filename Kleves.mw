
{{Taklow| fetchwikidata=ALL | onlysourced=no| suppressfields= }}

[[Restren:Poumon artificiel.jpg|skeusennik|Hwithra perthyer yn aneller tank]]

'''Kleves''' po '''studh medhegel''' yw studh anyagh may hwer neppyth drog dhe'n korf denel po brys. Klevesow a yll kawsya payn, rannow a'n korf dhe lettya oberi an fordh ewn, po mernans. An ger kleves treweythyow a gomprehend: 
* rannow a'n korf bos shyndys, 
* lettys yw re a allasow an korf, 
* kudynnow po syndromow medhegel, 
* klevesansow gans korrorganedhow kepar ha bakteria po virusys,
* omgleves anyagh, kepar ha godhevel payn po omglewes tomm (gelwys arwodhow), 
* shapys anusadow a rannow korf.

== Skilys ==
Y hyllir lies tra kawsya kleves. Treweythyow bakteria a dheu a ji a'n korf dre voos, dhowr po ayr. Y hyllir nebonan bos klevesys gans maynoryon kepar ha bakteria, virysys po fongow. Ynwedh, kawsys yw kleves dre voos drog po koth a gomprehend bakteria hag erel. Treweythyow an bakteria a askor kymygennow po gwenennyow a gaws an kleves.

Onan a'n skilys moyha kemmyn a gleves yw yeghesweyth drog ha fowt a dhowr glan. Re glevesow merwel kepar ha malaria yn ranndiryow trovannel an bys yw lesys gans moskito. Enevales a leskleves yw henwys vektors. Yma lies vektow, ow komprehendya bulhornes, torak ha hwann. 

Genys yw re gans klevesow genynnek. An re ma yw klevesow drefen kamm po treylyans yn DNA an person. Ensampel a dreylyans yn DNA yw kanker. Bewa po oberi yn kerghynnedh anyagh ynwedh a yll kawsya klevesow. Klevesow yw moy kemmyn yn hen dus. 

== Dyghtyansow ==
Gweresys yw re glevesow gans medhegnethow. Yn fenowgh gwellhes yw klevesans gans gorthviotigow, mes defens gans an bakteria yw kudyn usi owth ynkressya. Gweresys yw re glevesow gans leuvvedhegneth, mes ny yllir gweres pub kleves gans medhegneth po leuvvedhegneth. Res yw dyghtya re glevesow dres bewnans oll, hemm yw, klevesow chronek (ow turya rag hir) yns i.  Ensampel a gleves chronek yw kleves melys. Y hyllir dyghtya arwodhyow kleves melys mes ny yllir bos delivrys dhywortho. Tus a dhyght klevesow dell yw usys yw gelwys medhogyon. 

== Lestans ==
Prevys yw pobel rag nebes klevesow hag yw kemmyn po pur dhrog ha na dhiskwedh arwodhow hogen. Mars yw kevys an klevesow ma a-varr, y hyllir aga dyghtya kyn i dhe gawsya kudynnow. Ensampel via previ benen rag kanker an konna brys (''cervix'') gans prov. Mars yw an kanker diskudhys a-varr, y hyllir y yaghhe. Mars yw kevys diwettha, mernans yw an sewyans dell yw usys. 

Ensampel aral yw immunheans. An tybyans yw dhe wul an korf parys rag kleves. An korf a'n jeves y dhefens y honan erbynn klevsow henwys an kevreyth immun. Gnas arbennek an kevreyth immun yw y allos dhe berthi kov klevesow. Mars yw person klav ha yaghhe, an kevreyth immun a wra stoff henwys gorthkorfow a omladh an kleves mar dheu arta dhe'n person. 

An gorthkorf yw komparek dhe unn kleves yn unnik. Ensampel yw an brygh rudh kawsys gans virus. Furv klor a'n virus yw res dhe'n person (flogh dell yw usys) nag o klav gans an brygh rugh bythkweth. Hemm a gaws an kevreyth immun dhe askorra gorthkorfow er y bynn. Mar hwra an keth person kestava an keth virus y'n termyn a dheu, kevreyth immun an person a vynn perthi kov hag omladh an virus. 

Rag difresyans dhe vos dhe les:
*Res yw diskudha ha lettya an kleves a-varr.
*An kleves a dal bod kemmyn po es y aswon.
*Y tal dhe’n prov rag an kleves bos es, oberi pup kentel heb pystiga tus. 
*An kowethas yw adhyskys ha gallos aswon an arwodhow moyha kemmyn rag nebes klevesow.  
*Y tal dhe’n dyghtyans rag an kleves bos saw hag es y gavos. 

==Epidemionieth==
Epidemionieth yw an studhyans a skilys klevesow. Nebes klevesow yw moy kemmyn rag pobel gans gnasow kemmyn, avel devedhyansow doroniethel po socyologiethek hevelep, boos po kenedhlogeth. Heb hwithrans epidemionethel da, nebes klevesow a yll bos kales dhe dhiskudha ha henwel. Possybyl yw dhe gemyska dew gleves. Ytho epidemionieth yw pur bosek  rag konvedhes fatel yllir agan gwitha erbynn virusys, gwenonnow ha bakteria.   

An person aswonys avel tas epidemionieth yw Archibald Leman Cochrane CBE (12 Genver 1909 – 18 Metheven 1988). Genys veu gans porfyria, kleves genynnek. Ev a wrug hwithrans a-dro dh’y deylu rag konvedhes dhyworth py skorren y teuth.

==Rol a glevesow gans henwyn Kernewek==
{| class= "wikitable"
|-
!scope="col" | Hanow Sowsnek
!scope="col" | Hanow Kernewek
!scope="col" | Skila
|-
|Acne
|Kuriegi
|Genynnek
|-
|AIDS
|Syndrom Immunodifyk Akwirys
|Virus
|-
|Anthrax
|Anthraks
|Bakteriom
|-
|Beriberi
|Beriberi
|Fowt a vitamyn B2
|-
|Bubonic plague
|Pla bubonek
|Bakteriom
|-
|Cerebral palsy 
|Palsi a’n ympynnyon 
|Damach dhe’n ympynnyon
|-
|Chickenpox
|Brygh yar
|Virus
|-
|Cholera
|Terthen skit
|Bakterium
|-
|Cold (Coryza)
|Anwos
|Virus
|-
|Covid 19
|Kurungylgh 19
|Virus
|-
|Diabetes
|Kleves melyn
|Fowt askorrans insulin y'n pankreas
|-
|Diphtheria
|Diftheria
|Bakteriom
|-
|Epilepsy 
|Epilepsi 
|Anwodhevys 
|-
|German measles
|Brygh Almayn (rubella)
|Virus
|-
|Goitre  
|Hwedh lonk 
|Fowt a thyroksin
|-
|Gonorrhoea
|Hasliv
|Bakteriom
|-
|Heart disease
|Kleves an golon
|Bewedh
|-
|Hepatitis
|Kleves avi
|Virus
|-
|Influenza
|Flou
|Virus
|-
|Leprosy
|Klavor
|Bakteriom
|-
|Malaria
|Malaria
|Teurogen (''parasite'')
|-
|Measles
|Brygh rudh
|Virus
|-
|Mumps
|Penn sagh
|Virus
|-
|Pleurisy
|Kennen skevens
|Virus
|-
|Pneumonia
|Niwmonia
|Virus
|-
|Polio
|Palsi fleghes
|Virus
|-
|Porphyria
|Porfyria
|Genynnek
|-
|Rickets
|Legh
|Fowt a vitamyn D
|-
|Scarlet fever
|Kleves kogh
|Bakteriom
|-
|Schizophrenia
|Skitsofrenia
|Genynnek?
|-
|Scurvy
|Kragh
|Fowt a vitamyn C
|-
|Shingles
|Eresas
|Virus
|-
|Smallpox
|Brygh
|Virus (Diwreydhys)
|-
|Syphilis
|Pockys Frynk
|Bakteriom
|-
|Tetanus
|Genbalsi
|Bakteriom
|-
|Thrush
|Kann
|Fong
|-
|Typhoid
|Tarthen vrith
|Bakteriom
|-
|Whooping cough
|Pes garm
|Bakteriom
|-
|Yellow fever
|Tarthen velyn
|Virus drefen brath moskito
|}

<gallery>
Attaque;_Periode_Epileptoide._Planche_XVII._Wellcome_L0074938.jpg|skeusennik|Skeusen a omsettyans epileptek
Cerebralparese_Orthese_orthotics.jpg|skeusennik|Eskisyow arbennek dhe weres flogh gans palsi a'n ympynnyon
Kone_med_stor_struma.jpg|skeusennik|An hwedh y'n lonk hag a dheskrif an kleves
Thiamin.svg|skeusennik|Thiamin po Vitamyn B1
Scorbutic_gums.jpg|skeusennik|Arwodh a gragh - kudyn gans an kigyow dens 
XrayRicketsLegssmall.jpg|skeusennik|Arwodh a legh - garrow plegys
Type_1_(142240145).jpeg|skeusennik|Benen gans an kleves melys a omskit
Child_with_Smallpox_Bangladesh.jpg|skeusennik|Mowes gans brygh yn Bangladesh yn 1973
Varicela_Aranzales.jpg|skeusennik|Arwodh apert an brygh yar
Hilleman-Walter-Reed.jpeg|skeusennik|Maurice Hillman a dhisplegyas an bryghlin brygh rudh
Rash_of_rubella_on_back_(crop).JPG|skeusennik|Arwodh an brygh Almayn (le rudh yw brygh an brygh Almayn ages an brygh rudh)
Scarlet_fever_1.1.JPG|skeusennik|An boghow rudh yw arwodh a'n kleves kogh
Mumps_PHIL_130_lores.jpg|skeusennik|Flogh gans an penn sagh
Pertussis.jpg|skeusennik|Flogh gans an pes garm ow pasa
Cutaneous_anthrax_lesion_on_the_neck._PHIL_1934_lores.jpg|skeusennik|Onan a arwodhow anthraks - pystik war an groghen
Herpes_zoster_neck.png|skeusennik|Bothellow an virus herpes zoster
Human_tongue_infected_with_oral_candidiasis.jpg|skeusennik|Kann an taves
Opisthotonus_in_a_patient_suffering_from_tetanus_-_Painting_by_Sir_Charles_Bell_-_1809.jpg|skeusennik|Glosow an keher drefen genbalsi
Treponema_pallidum.jpg|skeusennik|An bakteriom Treponema pallidum a gaws pockys Frynk
PenicillinPSAedit.jpg|skeusennik|Gorthbiotigow a janjyas dyghtyans an hasliv y'n 1940ow
Poliodrops.jpg|skeusennik|Flogh ow kavos bryghlin der anow erbynn palsi fleghes
Leprosy_deformities_hands.jpg|skeusennik|Diwla difurvys gans an klavor
Allan_Ramsay_-_King_George_III_in_coronation_robes_-_Google_Art_Project.jpg|skeusennik|Myghtern Jory III a wodhevas gans porfyria
Infektionsschutzzentrum_im_Rautenstrauch-Joest-Museum,_Köln-6313_(cropped).jpg|skeusennik|Prov rag Kurungylgh 19
Rhinovirus_isosurface.png|skeusennik|Rhinovirus denel, hag a gaws anwos
MRSAPneumoCT.png|skeuseenik|Arhwilyans ow tiskwedhes toll y'n skevens drefen niwmonia
Lateral_chest_landmarks.svg|skeuseenik|Kennen skevens yw fagel an spas plewrek
EM_of_influenza_virus.jpg|skeusennik|Virus flou
Dirty_white_pseudomembrane_classically_seen_in_diphtheria_2013-07-06_11-07.jpg|skeusennik|Gorher strolyek dres an kilwagrennow drefen diftheria
Vivotif-typhoid-live-oral-vaccine.JPG|skeusennik|Bryghlin der anow an darthen vrith
Jaundice_eye.jpg|skeusennik|Lagas melyn, arwodh a hepatitis
AIDS_Clinic,_McLeod_Ganj,_2010.jpg|skeusennik|Medhegva SIA (AIDS) yn Nepal
Anopheles_stephensi.jpeg|skeusennik|Moskito Anopheles, skila malaria
Blackdeath2.gif|skeusennik|Lesans an Pla Du y'n 1300ow
Aedes_aegypti_bloodfeeding_CDC_Gathany.jpg|skeusennik|An moskito Aedes a lesa an darthen velyn
Acne_vulgaris_on_a_very_oily_skin.jpg|skeusennik|Kuriegi war groghrn maw 18 bloodh
Cardiac_amyloidosis_very_high_mag_movat.jpg|skeusennik|Skeusen a gleves an golon
Risperdal_tablets.jpg|skeusennik|Pellenigow a dhrogg gorthsykotek
</gallery>
{{Posek 100}}
