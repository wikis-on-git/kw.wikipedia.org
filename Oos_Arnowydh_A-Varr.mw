An oos arnowydh a-varr a [[istori]] arnowydh a sew an [[Osow Kres]] diwedhes a'n [[Istori Wosa-Klassek|oos wosa-klassek]]. Kynth yw an finwethow a dermyn a'n spys ma dedhlys, an spys a a-hys an termyn wosa an Osow Kres (c. 1400–1500) dres dalleth an Oos Hweldroyow (c. 1800). Darnosys yw gans istorioryon avel dalleth gans po an trygh Ottoman yn [[Istanbul|Sita Kostentin]] yn 1453, po an [[Dastinytheans]] yn [[Europa]] hag [[Asi Gres]] Timurid, po an tryghow Islamek y'n isvrastir Indek, po diwedh an [[Krowsgasow]], po an Oos Diskevra (yn arbennik an viajyow [[Christopher Columbus]] ow talleth yn 1492, mes ynwedh diskevrans [[Vasco da Gama]] a'n hynsas mor dhe [[Eynda]] yn 1498), ha diwedha gans po an [[Domhwelans Frynkek]] yn 1789, po an sevel dhe nerth a Napoleon.

Yn degvledhennow a-gynsow, y hwrug istorioryon dadhla bos nas an moyha posek a'n oos arnowydh a-varr, a savla dreusvysyek, y gnas lesa hag [[Ollvyselheans|ollvyselhe]]. Erbysiethow ha fundyansow nowydh a sordyas ha dos ha bos komplettha ha ollvysella dres an oos. An argerdh ma a dhallathas yn sita-statys kresosel a Itali North, dres oll [[Jen]], [[Venis]] ha [[Milano]], hag yn Bengal yn Eynda. An oos arnowydh a-varr a synsas ynno maystri an tybieth erbysiethel a [[Marghajoregieth|varghajoregieth]].

Yn [[Amerika]], tus kyns-Columbus a dhrehevyas [[Hwarheans|hwarheansow]] meur ha divers, y'ga mysk an Emperoureth Astek, an hwarheans Inka, an hwarheans Maya ha'y sitys ha'n Muisca. An trevesikheans Europek a Amerika a dhallathas dres an oos arnowydh a-varr, kepar ha'n fondyans a grespoyntys kenwertha Europek yn [[Asi]] hag [[Afrika]] ha a gevros dhe'n lesans [[Kristoneth]] dres an bys. An kenwerth Atlantek a gethyon ha'n hil-ladhans a dus teythyek Amerika a dhallathas dres an oos ma.

Y'n bys Islamek, wosa kodh an Dastinytheans Timurid, nellow kepar ha'n emperourethow Ottoman, Suri, Safavid ha Mughal a devis yn krefter. Dres oll y'n isvrastir Eynda, pennserneth, gonisogeth hag art Mughal a dhrehedhis aga anterth. Yth esa dhe'n Emperoureth Vughal hy honan, dell grysir, an brassa erbysieth y'n bys: brassa ages Europa West oll. Hemm a sinyas an oos a proto-[[Diwysyans|diwysyansekheans]].

Terniethow [[China|Chinek]] dyffrans ha shogunatys [[Nihon|Nihonek]] a rewlyas Asi. Yn Nihon, an oos Edo a 1600 dhe 1868 yw henwys ynwedh an oos arnowydh a-varr. Yn [[Korea]], y leverir y hwrug an oos arnowydh a-varr pesya a'n sevel a'n Dernieth Joseon dhe'n stallasyon a Vyghtern Gojong. Erbynn an 16ves kansvledhen, erbysiethow Asian yn-dann rewl a'n Dernieth Ving ha Bengal Mughal o kentrynnys gans kenwerth gans an [[Portyngal|Bortyngalysi]], an [[Spayn|Spaynyers]] ha'n [[Iseldiryow|Iseldirysi]]. Yn kettermyn, Nihon a wrug kenwerth Nanban wosa devedhyans an Bortyngalysi  dres an oos Azuchi–Momoyama.

Tuedhyansow arnowydh a-varr yn ranndiryow dyffrans a'n bys o gwayans dhe-ves a fordhow kresosel a restrans [[Politegieth|politek]] hag [[Erbysieth|erbysiethel]]. [[Fewdalieth]] a dheklinyas yn Europa, an bys Kristyon a welas diwedh an Krowsgasow ha unses kryjyek yn-dann an [[Eglos Katholik Romanek]]. Hemma a veu anfasthes gans an Reformasyon hag a gawsyas killash a lesas an Gorhwithrans ha'n Breselyow Kryjyans Europek. An breselyow na a synsas ynna Bresel an Deg Bledhen warn Ugens gosek ha gorfenna gans fondyans an kevreyth keswlasek arnowydh. Keffrys ha trevesikheans Europek a Amerika, an oos ma a synsas ynno an Hweldro Kenwerthek ha'n Oos Owrek a [[Morlader|Vorladrynsi]].

Tuedhyans erel a vri a'n oos arnowydh a-varr yw an displegyans a wodhonieth-previ, avonsyans [[Teknegieth|teknegel]] uskissa ha uskissa, politegieth dinasek leg, viajyow uskissa awos gwellheansow mappys ha desin gorholyon, ha devedhyans a statys-kenedhlow.
