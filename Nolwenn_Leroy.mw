[[Restren:Spa 05 jpg.jpg|thumb|right|Nolwenn Leroy]]
'''Nolwenn Leroy''' (genys 28 mis Gwynngala 1982 en Lokournan, [[Breten Vian]]) ew canores ha scrifores a [[Breten Vian|Vreten Vian]], neb a veu discudhys der an dowlen pellwolok [[Frynk|Frenkek]] ''Star Academy''. Geryes da ew hi rag hy dew gan niver-onen "Casse!" ha "Nolwenn Owho!"

==Bownans==
Pan veu hi pajar bloodh, hy herens a garas Lokournan gensy hi. Woja bos trigys en [[Paris]], [[Lille]] ha [[Gwengamp]], hi, hy mabm hag hy whor yonkka a wrug triga gen hy herens wydn en [[Saint-Yorre]]. Hy mabm a wrug didhemedhy tas Leroy, gwarier pel-droos galwesek Jean-Luc Le Magueresse, en 1992.

Hi a studhyas orth an ''"Collège des Célestins"'' en [[Vichy]]. Pan veu Leroy 11 bloodh, hy descajor a wrug gweles hy ro rag ilow, hag hy henertha dhe dhesky fatla dhe wary an [[fyll]]. Pan veu hi 13 bloodh, hi a wrug gwaynya ''"Les écoles du désert"'', kesstrif ew scoodhys gen an bagas gorvarhas Cora, hag a wrug vajya dhe [[Mali|Vali]] gen canaseth dengerenjedhek a [[Gao]] dhe [[Timbuktu|Dimbuktu]]. Ma leverys gensy dre wrug hebma hy awedhya en town.

En mis Gortheren 1998, hi a veu ros scolorieth gen Rotary Club Vichy rag studhya en [[Cincinnati]], [[Ohio]] avel studhyores keschanj. Ha hi ena, hi a wre attendya scol an artys obery Hamilton High School. Woja dewheles dhe Frynk, hag ow cowsel Sowsnek freth, hi a dhallathas mos dhe glassys rag cana classek orth losowjy ilow Vichy. A-dhia 2001 hi a studhyas laha orth Universita Clermont Ferrand, rag resekva aral cudh dhe ilow.

==Star Academy==
Woja gweles kensa dyllans Star Academy en 2001, Leroy a veu kemeres en fras gen onen a varnoryon an gwary, Armande Altaï, hag a erviras dhe studhya en clas cana Altaï. En 2002, woja ombrofya ha bos dowisyes rag nessa seson an gwary, an bobel a wrug vota ragdhy dhe waynya an kesstrif en le gorfednor aral, Houcine.

==Resekva ilow==
===Nolwenn Leroy (2003)===
Kensa cuntel Leroy, ''Nolwenn'', a veu dyllys en mis Meurth 2003 hag y feu moy es 400,000 copy gwerthys warbydn mis Du a'n vledhen-na. En 2006, Universal Music a wolednas dr'o moy es 900,000 copy gwerthys, mes nag eus destans sodhogel a hebma gwres gen an Syndicat national de l'édition phonographique. Pajar can dhort an cuntel - "Cassé", "Une Femme cachée", "Suivre une étoile" hag "Inévitablement", a veu dyllys avel canow udnik. A-dhia mis Kevardhu 2003, canow dhort an cuntel a veu performys war dro Leroy a Frynk, Pow Belg ha Swistir.

===Histoires Naturelles (2005)===
Nessa cuntel Leroy, ''Histoires Naturelles'', a veu ascoras gen Laurent Voulzy. Pemp canow udnik a veu dyllys dhort an cuntel. "Nolwenn Ohwo!", scrifys gen Alain Souchon ha Voulzy, eth dhe bedn chartys ilow Frynk. An nessa can udnik o hens an titel, "Histoire Naturelle". Videos ilow a veu gwres rag an dhew gan; an video rag "Histoire Naturelle" a wrug meneges thema chyf an cuntel gen Leroy ow bos portrayes avel taclow disqwedhes en hendrajy istory naturek. A-barth an dyllanjow erel, "Mon Ange" a veu radnys en tijital, ha "J'aimais tant l'aimer" ha "Reste Encore" a veu rag promovyans hepken. Canow dhort ''Histoires Naturelles'' ha ''Nolwenn'' a veu performys war nessa tro Leroy henwys "Histoires Naturelles Tour", a wrug dalleth en mis Gwynngala 2006. Kensa cuntel bew Leroy a veu dyllys en mis Hedra 2007.

===Le Cheshire Cat & Moi (2009)===
'''Le Cheshire Cat & Moi''' o towl a wrug dalleth en 2007, scrifys gen Leroy and Teitur Lassen, gen kevradnow dhort Jonatha Brooke, Michelle Featherstone, Mike Errico ha Rupert Hine. Ev a veu arayes hag ascorys gen Lassen, ha recordys en [[Sweden]] ha'n [[Ynysow Faroe|Enesow Faroe]]. Th'esa tavans moy acoustek dhodho dr'esa dhe ''Histoires Naturelles'', hag ev a ros dhe Leroy an chons dhe gomposa ilow rag an kensa termyn. An cuntel a veu dyllys en mis Kevardhu 2009. Tro henwys "Le Cheshire Cat & Vous" rag promovya an hens a veu senjys en 2010.

===Bretonne (2010)===
Leroy a wrug dylla peswara cuntel studio, henwys ''Bretonne'', war 6 mis Kevardhu 2010. Th'esa an towl ow comprehendya versyons cudha a ganow hengovek [[Kelt|Keltek]], pecar'a "[[Tri Martolod]]", "[[Bro Gozh va Zadoù]]" ha "[[Mná na h-Éireann]]", keffres ha canow arnowyth pecar'a "Brest" gen Christophe Miossec. Brassa radn an hensow a veu kevrednys dhe enysva an ganores, [[Breten Vian]]. An cuntel eth dhe bedn chartys cuntellow Frynk 5 seythen woja y dhyllans.

== Rol a blasednow ==
=== Cuntellow ===
{| class="wikitable"
|-
! width="20" rowspan="2"| Bledhen
! width="210" rowspan="2"| Titel
! align="center" colspan="3"|Stubm e'n chartys<ref>[http://lescharts.com/showitem.asp?interpret=Nolwenn+Leroy&titel=Nolwenn&cat=a Stubmow "Nolwenn" e'n chartys, lescharts.com]</ref><ref>[http://lescharts.com/showitem.asp?key=25220&cat=a Stubmow "Histoires Naturelles" e'n chartys, lescharts.com]</ref>
|-
!width="75"|<small>FR</small>
!width="75"|<small>BEL<small>
!width="75"|<small>SWI</small>
|-
| 2003
| ''Nolwenn''
|align="center"|1
|align="center"|1
|align="center"|2
|-
| 2005
| ''Histoires Naturelles''
|align="center"|3
|align="center"|7
|align="center"|44
|-
| 2009
| ''Le Cheshire Cat et Moi''
|align="center"|26
|align="center"|32
|align="center"|-
|-
| 2010
| ''Bretonne''
|align="center"|1
|align="center"|2
|align="center"|20
|}

=== Canow ===
{| class="wikitable"
|-
! width="20" rowspan="2"| Bledhen
! width="210" rowspan="2"| Titel
! align="center" colspan="3"|Stubm e'n chartys<ref>[http://hitparade.ch/search.asp?search=Nolwenn+Leroy&cat=s Stubmow Nolwenn Leroy en chartys canow Swistir, lescharts.com]</ref>
!align="center" rowspan="2"|Cuntel
|-
!width="75"|<small>FR</small>
!width="75"|<small>BEL</small>
!width="75"|<small>SWI</small>
|-
|align="center" rowspan="3"| 2003
| "Cassé"
|align="center"|1
|align="center"|1
|align="center"|4
|align="center" rowspan="4"| ''Nolwenn''
|-
| "Une Femme Cachée"
|align="center"|40
|align="center"|23
|align="center"|78
|-
| "Suivre Une Etoile"
|align="center"|12
|align="center"|24
|align="center"|44
|-
| 2004
| "Inévitablement"
|align="center"|31
|align="center"|26
|align="center"|-
|-
|align="center" rowspan="3"| 2006
| "Nolwenn Ohwo!"
|align="center"|1
|align="center"|3
|align="center"|29
|align="center" rowspan="5"| ''Histoires Naturelles''
|-
| "Histoire Naturelle"
|align="center"|30
|align="center"|39
|align="center"|-
|-
| "Mon Ange"
|align="center"|14<small>*</small>
|align="center"|6<small>*</small>
|align="center"|-
|-
|align="center" rowspan="2"| 2007
| "J'aimais Tant L'Aimer"
|align="center"|-
|align="center"|-
|align="center"|-
|-
| "Reste Encore"
|align="center"|-
|align="center"|-
|align="center"|-
|-
| 2009
| "Faut-il, Faut-il Pas ?"
|align="center"|-
|align="center"|6<small>*</small>
|align="center"|-
|align="center" rowspan="1"| ''Le Cheshire Cat et Moi''
|-
|align="center" rowspan="3"| 2010
| "Suite Sudarmoricaine"
|align="center"|-
|align="center"|26<small>*</small>
|align="center"|-
|align="center" rowspan="3"| ''Bretonne''
|-
| "La Jument de Michao"
|align="center"|34*
|align="center"|13
|align="center"|-
|-
| "Tri Martolod"
|align="center"|48*
|align="center"|29
|align="center"|-
|}

<small>'''*''' Chartys iscarga Frynk</small><ref>[http://www.ifop.com/europe/sondages/topteletitres/tlt0702.stm "Mon Ange" en chartys iscarga Frynk, IFOP]</ref><small> hag Ultratip Pow Belg</small> <ref name="Belgian Singles Charts">[http://www.ultratop.be/fr/showinterpret.asp?interpret=Nolwenn+Leroy "Chartys canow Pow Belg"]</ref>

== Radyo gwias ==
* http://www.radionomy.com/radio-nolwenn-communaute.aspx

==Devydnow==
{{reflist}}

== Kevrednow a-ves ==
* [http://nolwennleroy.artiste.universalmusic.fr/ Gwiasva sodhogel]
* [http://www.nolwennleroy.net NolwennLeroy.net - Ansodhogel]
* [http://www.rfimusique.com/siteen/biographie/biographie_7775.asp Bowgraf Nolwenn Leroy], dhort [[Radio France Internationale]]
* [http://www.nolwennleroy-online.net/ An gemeneth a scoodhyoryon Nolwenn Leroy]

[[Klass:Breten Vyghan]]
[[Klass:Ylow]]

[[an:Nolwenn Leroy]]
[[br:Nolwenn Leroy]]
[[cy:Nolwenn Leroy]]
[[da:Nolwenn Leroy]]
[[de:Nolwenn Leroy]]
[[en:Nolwenn Leroy]]
[[eo:Nolwenn Leroy]]
[[es:Nolwenn Leroy]]
[[eu:Nolwenn Leroy]]
[[fr:Nolwenn Leroy]]
[[hy:Նոլվեն Լերուա]]
[[it:Nolwenn Leroy]]
[[ja:ノルウェン・ルロワ]]
[[nl:Nolwenn Leroy]]
[[pl:Nolwenn Leroy]]
[[ru:Леруа, Нольвенн]]
[[sv:Nolwenn Leroy]]
