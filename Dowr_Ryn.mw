{{Tyller| fetchwikidata=ALL | onlysourced=no| suppressfields= }}
'''Dowr Ryn''' ([[Almaynek]] - Rhein, [[Frynkek]] - Rhin, [[Iseldiryek]] - Rijn) yw an avon nessa hirra yn [[Europa]] gans hirder a 1230 km (760 mildir). Y hanow a dheu dhyworth an ger [[Gallek]] "''renos''", a styr 'fros nerthek'. 

Dowrhyns posek yw an Ryn. Y hyll gorholyon usya 883 km , hag i a yll mos dhe'n [[Mor Du]] gans devnydh a'n Dowrgleudh Ryn-Main-[[Danaw]]. Karyes yw meur a wara der an Ryn, ha posek yw nans an Ryn rag askorra gwin. 

An Ryn a dhalleth yn''Tomasee'', lynn yn 'canton' Graubünden yn [[Swistir]]. Ev a res dre Swistir, [[Almayn]] ha'n [[Iseldiryow]]. Ev yw an or yntra Swistir ha Liechtenstein, ynter Almayn ha [[Pow Frynk]], ynter Iseldiryow hag Almayn hag yntra Pow Frynk ha Swistir. Hy a res dre [[Basel]], [[Bonn]], [[Köln]] ha [[Duisburg]]. Hi a dhiberth citys [[Mainz]] ha [[Wiesbaden]] ynwedh. An Ryn a'n jeves 50 eghen a buskes. 


[[Restren:Flusssystemkarte Rhein 04.jpg|skeusennik|right|Mappa a'n Dowr Ryn]]
== Doronieth ==
An avon a res saw dre unn lynn war hy fordh, Bodensee, usi war or Swistir, Almayn hag [[Ostri]]. 

Kres an avon a'n jeves lies kastell. Usys vons gans ''Raubritter '' (barons a ladras dhyworth viajoryona-hys an Ryn) dres an 15ves-18ves kansvledhen. Dres an [[Hweldro Diwysianek]] lies gweythji a veu drehevys war y lannow ha gwakhe aga skollyon dhe'n avon. An eghogyon a asas, ha puskes erel dos ha bos tanow. Wosa [[Nessa Bresel an Bys]], fondys veu an 'Dowl Gweythres Ryn' rag kennertha godhvewnans an Ryn ha lehe defolyans ena. 

War-barth an Danaw, ev a formyas an brassa rann a or north an [[Emperoureth Romanek]]. 

<gallery>
Vorfrühling_am_Bodensee.jpg|Bodensee
Middle_Bridge,_Basel,_Switzerland.JPG|An Ryn yn Basel
Above_Tomasee.JPG|Pennfenten an Ryn
Rheinfall_mit_Rheinfallbrücke_und_Schloss_Laufen.jpg|Dowrlam Ryn yn Schaffhausen
Marksburg1900.jpg|Kastell Marksburg, ogas dhe Goblenz
Loreley_von_Spitznack.jpg|Karrek an Lorelei
Maas_Delta1.jpg|Delta an Ryn
</gallery>

[[Klass:Avonyow]]
{{Posek 1,000}}
