{{Taklow| fetchwikidata=ALL | suppressfields= *}}

'''Mosk el-Jazzar''' (Arabek: مسجد الجزار‎, ''Masjid al-Jazzar''; Ebrowek: מסגד אל-ג'זאר‎, ''Misgad al-G'zar''), aswonnys avel '''Mosk Gwynn''' maga ta, yw  desedhys yn Stret el-Jazzar a-ji dhe'n cita koth Acre, gwel an [[Mor Kres|Kresvor]] dhodho, ha henwys yw herwydh an rewlyas Ottoman Bosnian Ahmad Pasha el-Jazzar ("an Kigor").

== Istori ==
[[Restren:Mosque_of_"El_Jaazar".jpg|skeusennik|250x250px|Mosk "el-Jazzar" Pasha orth baya Haifa, Acre. Mis Meurth, 1959]]
Mosk el-Jazzar o towl Ahmad Pasha el-Jazzar ha henwys herwydh ev. Trigys veu yn Acre hag ev rewlyas rannvroyow Sidon ha Damask. Ev a veu a vri dre'y oberow poblek marthus, ha wosa fetha  Napoleon Bonaparte y'n Esedhva Acre yn 1799. El-Jazzar a worhemynnas drehevyans an mosk yn 1781 ha gorfennys veu a-ji dhe'n vledhen. Despit dh'y fowt adhyskans pennserneth, el-Jazzar a veu pennser an mosk hag ev a delinyas y dowl ha desin, ha gorweles y dhrehevyans tien.<ref>Philipp 2001, p. 58.</ref><ref name=":0">Sharon 1997, p. 47.</ref> An kompleth a gomprehendyas akademi duwonieth Islamek gans ostyans studhyoryon, lys Islamek ha lyverva boblek.<ref name=":0" /> Drehevys veu an mosk rag porposys kryjyk, mes y vusurans meur hag offisys erel a veu mynnys gans el-Jazzar rag soledhe y laghelder politek avel rewlyas Syria. Ev a formyas an mosk herwydh moskow [[Istanbul]], penncita ottomanek.<ref name=":0" />

Mosk el-Jazzar a veu drehevys war chiow pysi koth islamek ha kristonek, ha drehevyansow erel an Growskasoryon. Devnydh drehevyans rag an mosk, yn arbennek y varbel ha growan, a veu gemerys dhyworth an kryllasow koth Caesarea, Atlit hag Acre kresosel. El-Jazzar a arvethas nebes masons grek rag drehevya an mosk. Yma ''tughra'' po ungram war blasen rowan a-ji dhe'n yet, hanow an sodon, y das, warnodho ha'n tekst "pupprys budhek".

Yma ryb an mosk mawsoleom ha ynkladhva vyghan hag ynno bedhow Jazzar Pasha ha'y asvab hag er, Sulayman Pasha, ha'ga herens.

== Pennserneth ==
An mosk yw ensampel bryntin a  bennserneth ottomanek, hag a ynkorforas gisow Bysantek ha [[Iran|Persek]]. Nebes a'y nasyow an gwella yw an kromdo gwyrdh ha tourik, ''sabil'' gans kromdo ryb y rysyow (kiosk, drehevys gans Sodon Abdul Hamid II, rag ri dowr pik-pik yeyn ha diwosow) ha garth bras.

An mosk, hag a warthev linen ebron Acre, o henwys yn terowel ''Masjid al-Anwar'' ("Mosk Meur an Golowys") hag ev yw aswonnys avel an Mosk Gwynn wosa y gromdo arghanswynn a derlentra yn pelder meur. An kromdo yw payntyes gwyrdh hedhyw yn jydh. Yma grysfordh-troyllya dhe'n tourik, 124 grysyow dhedhi.

== Sha'r an-Nabi ==
An mosk yw tre an ''Sha'r an-Nabi'', blewen (po kudyn blew) barv an Profos [[Mahomm|Muhammad]]. An Sha'r an-Nabi a vedha diskwedhys yn keskerdhes a-dreus Acre dhe Eid al-Fitr, gorfen penys Ramadan, mes nyns yw diskwedhys saw dhe'n kuntellyans hedhyw yn jydh. An krer yw gwithys a-ji dhe'n mosk yn amari gweder desedhys yn mirva benenes an leur gwartha.<ref>{{Cite web|url=http://www.jta.org/1981/05/22/archive/the-al-jazzar-mosque-in-acre-built-in-1781|title=News Brief|date=22 May 1981}}</ref><ref>{{Cite web|url=http://www.fodors.com/world/africa-and-middle-east/israel/haifa-and-the-northern-coast/things-to-do/sights/reviews/al-jazzar-mosque-460314|title=Al-Jazzar Mosque Review - Haifa and the Northern Coast Israel - Sights &#124; Fodor's Travel}}</ref>

== Mirva ==
<gallery>
Restren:Knisajazar MV mod.jpg|Entrans dhe'n mosk, gans an ''sabil'' a-dhyghow dhe'n grysyow.
Restren:Mosque Al Djazar.jpg|Entrans dhe vosk el-Jazzar.
Restren:Jezzar Pasha Mosque Interior.jpg|Pervedh mosk el-Jazzar.
Restren:Jazaar.jpg| Gwel pell. 
Restren:Jezzar Pasha Mosque.JPG|Mosk el-Jazzar.
Restren:El-Jazzar Mosque (Acre) 2008-01.jpg|Mosk el-Jazzar.
</gallery>

== References ==
 
