{{Taklow | fetchwikidata=ALL | suppressfields= }}

<gallery>
Water_drop_001.jpg|thumb|center|Banna dowr linyel
Ice Block, Canal Park, Duluth (32752478892).jpg|thumb|right|Stock a rew soled
Monterrey Mexico Clouds.jpg|thumb|Komolen y’n [[Ayrgylgh|ayrgylgh]]
</gallery>


Kesstoff kymyk diliw anvlasus yw '''Dowr''',  pur aswonys dhe dhen avel rann a’n ayrgylgh ha hidrosfer. Kemmyn yw dres an efanvos. Essensek yw dhe bub tra byw. Y furvel gymyk yw H<sub>2</sub>O, hemm yw ev a gomprehend dew atom a [[hidrojen]] hag unn a [[oksyjen]].

Dowr a worher 71% a enep an nor, an brassa rann yn morow ha keunvorow. Kevys yw dowr ynwedh avel [[Rewliv|rewlivow]] ha lennow rew, avel [[Dowr dor|dowr dor]], hag y’n ayrgylgh avel [[Komolen|komolennow]] ha [[glaw]]. Dowr a way yntra kreunow y’n [[Tro Dowroniethel]]. Dowr ynwedh a way a-dro dhe vorow drefen mortidys ha morfrosow.
{{gallery
| title = Baya Fundy yn Kanada yn morlanow ha trig 
| width = 150
| align = center
|File:Bay of Fundy High Tide.jpg
 |Morlanow
|File:Bay of Fundy Low Tide.jpg
 |Trig
}}

Posek yw dowr yn erbysieth an bys. 70% a’n dowr usys gans den a dhe [[ammeth]]. Posek yw pyskessa dhe lies tre avel pennfenten [[boos]]. [[Treusporth]]ys yw rann veur a wara an bys yn skathow. Usys yw dowr, rew hag ethen dhe yeynhe ha tommhe, yn diwysyans ha treven. Posek yw rag argerdhow diwysyansek avel teudha. Essensek yw yn lies sport ha didhanedh, kepar ha neuvya, mordardha, golya, sedha, pyskessa, skia ha skesya.

Poynt teudhi (po poynt rewi) dowr yw 0°C ha’y boynt bryjyon yw 100°C.

==An Tro Dowroniethel==
[[Restren: Tro_hidrologel.jpg|alt=An tro hidrologel|800px|skeusennik|An Tro Dowroniethel]]
An tro dowroniethel, po an tro dowr, yw deskrivans a wayans dowr ynter an ayrgylgh ha war hag yn-dann enep an nor. An re ma yw an chyf argerdhow: 
*   der [[Ethennans|ethennans]], dowr a dhe’n ayrgylgh dhyworth enep an tir po mor. Plansow a worr yn mes dowr dre’n argerdh [[Treusanellans|treusanellans]].
*   ethen dowr a way gans an gwynsow, ha treylya dhe [[Komolen|gomolennow]] gans [[Gluthyans|gluthyans]].
*   [[Kodhans|kodhans]] a dhehwel dowr dhe enep an nor arta avel glaw, ergh po keser.

Delyow plansow a yll lettya glaw rag hedhes an enep a-dhistowgh dre kontrawaytyans.  Dowr a yll resek dhe’n enep awosa yn-nans garrow plansow, po devera a-dhistowgh dhe’n nor.

An gweres a wari rann bosek ynwedh. Dowr a a-ji dhe’n gweres yn lent  ([[Omsidhlans|omsidhlans]]). Tamm a [[Dowr dor|dhowr dor]] a yn town dhe’n garrek avel [[Downsidhlans|downsidhlans]], ha tamm anodho a dre’n gweres dhe’n avon avel [[Res goles|res goles]]. Pan wrello [[Nivel dowr dor|nivel dowr dor]] drehedhes an enep, dowr a wra resek dresto, argerdh henwys [[Res treustir|res treustir]].

==[[Dowrdresen tewydh]]==
Wosa hager-awel, y fydh an brassa rann a godhans glaw ow resek yn-nans ledrow tro’ha kanel an gover po avon, tamm anodho avel res treustir ha tamm avel res goles. Patron res treustir ha res goles a furv dowrdresen tewydh. Dowrdresen a dhiskwedh chanjyow yn nivel diskargans dowr y’n avon. Musurys yw hemm yn ‘kumeks’ (metrow kubek an eylen). Patron dowrdresen a greg war niver a elvennow:
*  myns an kreungylgh.
*  mars yw ledrow an kreungylgh serth.
*  hin an ranndir (myns an glawas, ha tempredh ughel a wra kawsya meur a ethennans).
*  py bar a [[Karrek|garrek]] gweli eus y’n kreungylgh (kerrygi dewanus, andewanus po tellek).
*  py bar a blansow usi ow tevi y’n kreungylgh (koswigow po gwelstiryow, po tir difeyth).
*  py bar a dhyghtyans dowrgylgh den a wra devnydh anodho (tennas dowr rag diwysyans ha treven, drehevel argeow hag erel).
*  mar wra den drehevel meur a dylleryow andewanus, rag ensampel fordhow tarmac, tohow legh ha drehevyansow po parkow kerri kestevyn.

==[[Tirfurvow avon]]==
Pan wra dowr drehedhes enep an nor avel glaw po ergh, yma nerthedh dhodho. Usys yw rann an nerthedh dhe fetha rutyans y’n kanel.  An remenant a dreusperth godhes yn-nans an avon, ow chanjya shap an tir. Yma settow erel a dirfurvow a-hys an [[Tirfurvow arvorel|arvor]] hag yn ranndirow [[Tirfurv rewlivel|rewlivel]].

==Furvow byw dowrek==
Yma dowrow an bys leun a furvow byw. Bewnans a furvyas y’n kynsa prys yn dowr, nans yw ogas dhe 4 bilvil a vledhynnyow, ha trigys yw puskes ynno oll aga bewnans. [[Bronnvil]]es a yll triga yn dowr ynwedh, kepar ha [[Morvil|morviles]] ha [[Morhogh|morhoghes]].  [[Diwelvennek|Diwelvennoges]] kepar ha kwilkynnyow a spen rann a’ga thermyn y’n dowr ha rann y’n ayr. Kemmyn yw ydhyn bos ogas dhe dhowr, kepar ha pennow gwynn ha heyji. Plansow kepar ha gommon a dyv yn dowr mor ha korel a yll furvya [[Krib (tirfurv arvorel)|kribow]] meur. Unn ensampel yw [[Krib-bar Meur Ostrali]].
<gallery>
The_dazzling_colours_of_the_Great_Barrier_Reef_near_Airlie_Beach,_Whitsunday_Islands,_Queensland.jpg|thumb|center|Krib-bar Meur Ostrali
Emperor_Penguins.jpg|thumb|right|[[Penn gwynn|Pennow gwynn emperourethek]]
Baleine_à_bosse_et_son_baleineau_2.jpg|thumb|Morvil keunboth
Leopard_shark_in_kelp.jpg|thumb|Morvleydh lewpard ha gommon
Northern-Gannet-13.jpg|thumb|Sether kemmyn
Plankton_species_diversity.jpg|thumb|Eghennow plankton
</gallery>

==Effeythyow war dus==
Hwarheans a dhallathas ogas dhe dhowr yn Mesopotamia, [[Ejyp]], [[Rom]] ha’n Avon [[Eyndus]]. Lemmyn yma lies cita meur ryb avonow po an arvor dre reson kenwerth.
<gallery>
Egypt.LuxorTemple.River.01.jpg|thumb|center|Dowr Nil ha cita Luxor
Manhattan%2C_New_York2.JPG|thumb|right|Evrek Nowydh
Pudong_Shanghai_November_2017_panorama.jpg|thumb|left|Shanghai
Mærsk_Mc-Kinney_Møller_passing_Port_Said_in_the_Suez_Canal_on_its_maiden_voyage.jpg|thumb|Skath kenwerth arnowydh
</gallery>
Tus a wra dyghtya dowr dh’y wul salow dhe eva, dell yw usys dre geworra klorin. Y’n gwettha prys, yma ogas dhe 660 milvil a dus y’n bys heb dowr salow dhe eva. Yma teknologieth arnowydh ow kweres glanhe dowr stronk.  Diwysyans, ammeth ha treven a re lies tra dhe dhowr, ha'y dhefolya. An re ma a gomprehend dowr dhyworth balweyth, nitradow dhyworth parkow ha karthyon dhyworth treven.
<gallery>
AngleseyCopperStream.jpg|thumb|center|Dowr dhyworth balweyth kober yn [[Enys Môn]] yn [[Kembra]].
Nrborderborderentrythreecolorsmay05-1-.JPG|thumb|right|Karthyon hag atal diwysyansek y’n Dowr New war an or ynter Meksiko ha Kaliforni.
Dumping_of_faecal_sludge_into_the_river.jpg|thumb|left|Ri karthyon dhyworth privedhyow yn avon yn Kenia
</gallery>
Usys yw dowr dhe wul tredan ynwedh. [[Arge an Tri Kownans]] yn China yw an dredanva dhowrdredanek moyha y’n bys.
{{wide image|200407-sandouping-sanxiadaba-4.med.jpg|800px|Arge an Tri Kownans}}

==Dowr y’n Efanvos==
Askorrys yw dowr y’n efanvos avel is-askor furvyans ster. Diskudhys veu dowr yn golow kwasar 12 bilvil bledhen-wolow dhwyorth an Norvys. Prov yw hemma bos dowr y’n Efanvos rag an brassa rann y vosva. Yma meur a dhowr yn-dann enep loryow [[Europa (loor)|Europa]] hag [[Enceladus]], tylleryow possybyl dhe gavos bewnans.
<gallery>
South_Polar_Cap_of_Mars_during_Martian_South_summer_2000.jpg|thumb|center|Rew dowr war Benn-Aghel Soth an planet [[Meurth_(planet)|Meurth]]
Enceladusstripes_cassini.jpg|thumb|right|An skeusen ma a Enceladus a dhiskwedh linennow hag a wra gasa dowr yn-mes
Europa-moon-with-margins.jpg|thumb|left|Loor Europa gan enep a dhowr. An rannow tewl yw ranndiryow gans moy a vonow  y’n rew.
</gallery>
{{Posek 1,000}}

[[Klass:Dowr| ]]
