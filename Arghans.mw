{{Taklow| fetchwikidata=ALL | suppressfields= * | image2 = Ag-TableImage.svg }}

Elven gymyk yw [[Arghans|'''arghans''']], niver 47 y'n [[An Vosen Beriodek|Vosen Beriodek]]. Y furvell gymyk yw '''Ag'''. An hanow a dheu dhyworth an ger [[Latin]] ''argentum''. Henwys yw lies elven dhyworth hanow gwlas, cita po avon, mes dibarow yw arghans - ev re ros y hanow dhe wlas ([[Arghantina]]) hag avon (Rio de la Plata - avon arghans yn [[Spaynek]]).

Nyns eus rann vewoniethel dhe arghans y'n korf denel. Pur wenonek yw dhe is-organedhow. Holanow hedeuth arghans a serr an kroghen. Kymystyon kresosel a wre gwertha arghans nitrat dhe remova gwenogennow. Y sewenas an remedi, hag usys o bys dhe dhalleth an 20ves kansvledhen.

Balweyth re beu kowlwrys rag arghans a-dhia 3000 K.O.K. yn [[Turki]] ha [[Pow Grek]]. Chif moon arghans yw acanthit (arghans sulfid - Ag<sub>2</sub>S). Kevys yw yn Pow [[Meksiko]], [[Bolivi]] ha [[Hondouras]]. Mes an brassa rann a arghans yw kevys dhyworth purhe alkenyow erel, kepar ha [[kober]]. Askorrans ollvysel yw 25,000 tonnas an vledhen. Usys o arghans rag bathow mes y hwrons gwannhe yn es. Chif devnydhyow arghans yw an diwysyansow tredanek ha elektronek ha devnydh y'n chi avel daffar lymm, gemmweyth ha gwedrow-mires.

Poos atomek arghans yw 107.87, y boynt teudhi yw 962°C ha'y boynt bryjyon yw 2212°C. Y dhosedh yw 10.5kg an liter. Alkan medhel yw arghans gans lenter gnasek arghansek.

==Mirva==
<gallery class="center" widths="175px" heights="150px">
Restren: Kneeling_bull_holding_a_spouted_vessel_MET_DT848.jpg|skeusennik|Gravyans a darow dhyworth 3000 K.O.K. - hwarheans Proto-Elamit
Restren: Silver_bust_of_Serapis_MET_DT6658.jpg |skeusennik|Gravyans Romanek a Serapis, 150 O.K.
Restren: Acanthite_-_Chispas_Mine,_Arizpe,_Sonora,_Mexico.jpg |skeusennik|Chif moon arghans, acanthit
Restren: SilverB.JPG |skeusennik|Ingotow arghans
Restren: Cutlery_drawer.jpg |skeusennik|Daffar lymm
Restren: GordianusIsest.jpg|skeusennik|Bath Romanek a sestercius
Restren: Helwan_74"_Mirror_(9237586509).jpg |skeusennik|Usys yw arghans dhe wul gwiskas gweder-mires pellweler
Restren: Silver_Jewellery_.jpg |skeusennik|Gemmweyth gwrys a arghans
</gallery>

[[Klass:Elvennow kymyk]]
