
{{Infobox person|name=Julie d’Aubigny|image=Mademoiselle Maupin de l'Opéra (Julie d'Aubigny).jpg|alt=<!-- descriptive text for use by speech synthesis (text-to-speech) software -->|caption="Mademoiselle Maupin de l'Opéra".<br>Anonymous print, c. 1700.|birth_date=1670/1673|birth_place=|death_date=1707 (age {{circa|33}})|death_place=|nationality=French|other_names=|occupation=|years_active=|known_for=|notable_works=|spouse=Sieur de Maupin|relatives=Gaston d'Aubigny (father)}}
'''Julie d'Aubigny''' (1673–1707), moy aswonnys avel '''Mademoiselle Maupin''' po '''La Maupin''', o kanores gwari kan a'n 17ves kansvledhen. Y hwodhor boghes yn sur a-dro dh'y bewnans. Yn hy thermyn hy honan yth esa meur a gyhwedhlow, kows flows ha hwedhlow liwus a-dro dh'y bewedh ewynek ha hy resegva meur hy thervans. A-wosa, hemm a wrug aweni lies portrayansow fugiethek ha skyllfugiethek.

== Bewnans a-varr ==
Julie d'Aubigny a veu genys yn 1673 dhe Gaston d'Aubigny, skrifennyas dhe Louis de Lorraine-Guise, yurl d'Armagnac, Mester an Mergh rag Myghtern Louis XIV. Hy thas a dhyski pajys an lys, ytho y vyrgh a dhyski donsya, redya, delinya ha skyrmya gans an bajys. Yn 1687, an yurl d'Armagnac a wrug dhedhi demedhi gans Sieur de Maupin a Saint-Germain-en-Laye, ha hi a dheuth ha bos Madame de Maupin (po yn sempel "La Maupin", herwydh an gis frynk). A-dermyn berr, hy gour a waynyas offis menystrek yn Pow Frynk soth, mes hi a wrug gortos yn [[Paris]].

== Yowynkneth ==
A-dro dhe 1687, y teuth ha bos D'Aubigny omvyskys gans is-mester skyrmya henwys Sérannes. Pan assayas Is-Pennhembrenkyas an Kreslu Gabriel Nicolas de la Reynie dhe synsi Sérannes rag ladha den yn skyrm anlaghel, La Maupin hag ev a fias a'n sita dhe Marseille.

War'n fordh, D'Aubigny ha Sérannes a wre dendil bewnans dre wul diskwedhyansow skyrmya ha kana yn diwottiow hag erel. Ha hi ow viajya ha performya y'n diskwedhyansow ma, La Maupin a wiska dillas gorow, mes ni wrug hi kudha hy dhe vos [[benyn]]. Pan dhrehedhas hi Marseille, hi a junyas an kompani gwari kan restrys gans Pierre Gaultier, yn-dann hy hanow dibries.

D'Aubigny a dhiberthas Paris ha metya gwarier koth henwys Maréchal yn ogas dhe Poitiers. Ev a dhyskas dhedhi bys pan wethhas y gleves  medhwenep. Dhana, hi eth dhe Paris.

== Gwari Kan ==
Opéra Paris a arvethas La Maupin yn 1690, wosa hy nagha yn kynsa le. Hi a wrug hy diskwedhans kynsa avel Athena yn ''Cadmus et Hermione'' gans Jean-Baptiste Lully y'n keth bledhen. Hi a berformya yn fenowgh gans an Opéra, ow kana avel soprano yn hynsa, ha wosa henna yn hy efander moy natural kontralto. Marquis de Dangeau a skrifas yn y jornal bos hy lev "an tekka y'n bys".

La Maupin a gana yn gwariow kan gans Pascal Collasse, André Cardinal Destouches hag André Campra. Yn 1702, André Campra a skrifas rann Clorinde yn ''Tancrède'' yn arbennik efander ''bas-dessus'' (kontralto). Hi a ganas rag an lys dhe Versailles lies gweyth. Hi a omdhiskwedhas rag an diwettha tro yn ''La Vénitienne'' gans Michel de La Barre yn 1705.

Hi a dheuth ha bos omdennys a wari kan yn 1705 ha mos dhe lenji rag argel, dres lycklod yn Provence. Y krysir hi dhe verwel yn 1707, 33 hy bloodh. 
