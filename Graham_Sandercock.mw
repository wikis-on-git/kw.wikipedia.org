'''Graham Sandercock''' yw person a boes yn [[Dasserghyans Kernewek]] y'n eur ma. Ev yw awtour a lies skrifenn y'n [[Yeth Kernewek|taves Kernewek]], y'ga mysk lyvrow gramasek (r.e. ''[[Holyewgh an Lergh]]'' ([[1999]]) ha ''[[Kernewek Mar Plek]]'' ([[1998]]), warbarth gans [[Crysten Fudge]]), treylyans a unn lyver an [[Bibel]]
(''[[An Lyther dhe'n Ebrowyon]]'' ([[1999]])) , hwedhlow berr (r.e. "[[An Wedhwes]]" ([[1994]])), ha dyllansow a dekstow hengovek (''[[Passio Christi]]'', ''[[Resurrexio Domini]]'', ha "Silvester ha'n Dhragon" dhiworth ''[[Beunans Meriasek|Vywnans Meryasek]]'': y'n skrifennow ma, Sandercock a dreylys yn [[Kernewek Kemmyn]] an vershyons gwrys yn [[Kernewek Unyes]] gans [[Robert Morton Nance|Mordon]]). 

Yma ev ow pennskrifa ''[[An Gannas]]'', ha kyns kadoryer [[Kesva an Taves Kernewek]] ha [[Kowethas an Yeth Kernewek]] yw ev hwath pella. Sandercock re wrug niver a ganow yn Kernewek, hag a dhyllas diw blasenn arghansek (sidi), ''Poll Pri'' hag ''Yn Gwynn ha Du''.

Yth esa Sandercock owth ombrofya esedh [[Senedh an Rywvaneth Unys|Senedh]] [[Kernow Soth-Est]] yn [[Dewisyans Senedh an RU, 2005|dewisyans 2005]] rag [[Mebyon Kernow]]. Sandercock a waynyas 1.4&nbsp;% a'n raglevow ow kelli an esedh dhe [[Colin Breed|Golin Breed]].

[[Category:Skriforyon yn Kernewek|Sandercock, Graham]]
