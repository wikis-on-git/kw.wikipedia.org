'''Graham Sandercock''' yw dyskador, kenedhloger [[Kernow|Kernewek]], ha [[skriforyon yn Kernewek|skrifer]] y'n taves [[Kernewek]]. Ev yw penn asrann [[doronieth]] yn Skol Nessa Devonport rag Mebyon.

Sandercock yw person a boes yn [[Dasserghyans Kernewek]] y'n eur ma. Ev yw awtour a skrifennow pals y'n [[Yeth Kernewek|taves Kernewek]], y'ga mysk lyvrow gramasek (r.e. ''[[Holyewgh an Lergh]]'' [[1999]] ha ''[[Kernewek Mar Plek]]'' [[1998]], warbarth gans [[Crysten Fudge]]), treylyans a dhew lyver an [[Bibel]] (''[[Eksodus]]'' [[2000]], [[An Lyther dhe'n Ebrowyon]]'' [[1999]]) , hwedhlow berr (r.e. "[[An Wedhwes]]" [[1994]]), ha dyllansow a dekstow hengovek (''[[Passio Christi]]'', ''[[Resurrexio Domini]]'', ha "Silvester ha'n Dhragon" dhiworth ''[[Beunans Meriasek|Vywnans Meryasek]]'': y'n skrifennow ma, Sandercock a dreylys yn [[Kernewek Kemmyn]] an vershyons gwrys yn [[Kernewek Unyes|Kernewek Unys]] gans [[Robert Morton Nance|Mordon]]). 

Ev a bennskrif ''[[An Gannas]]'', ha kyns kaderyor [[Kesva an Taves Kernewek]] ha [[Kowethas an Yeth Kernewek]] yw ev hwath pella. Sandercock re wrug niver a ganow yn Kernewek, hag a dhyllas diw blasenn arghansek (sidi), ''Poll Pri'' hag ''Yn Gwynn ha Du''.

Yth esa Sandercock owth ombrofya esedh [[Senedh an Rywvaneth Unys|Senedh]] [[Kernow Soth-Est]] yn [[Dewisyans Senedh an RU, 2005|dewisyans 2005]] rag [[Mebyon Kernow]]. Sandercock a waynyas 1.4&nbsp;% a'n raglevow ow kelli an esedh dhe [[Colin Breed|Golin Breed]].

{{Porth Kernow}}

[[Klass:Kenedhlogoryon gernowek|Sandercock, Graham]]
[[Klass:Politegoryon gernowek|Sandercock, Graham]]
[[Klass:Skriforyon yn Kernowek|Sandercock, Graham]]
