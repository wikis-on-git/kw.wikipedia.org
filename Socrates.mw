'''Socrates''' ([[Grew|Greka]]: Σωκράτης; <abbr>c.</abbr> 470–399 KOK) o [[Filosofieth|filosofer]] [[Pow Grek|grek]] a [[Athína|Athenas]] neb yw gwelys avel onan a'n fondyoryon a filosofieth an West. Ny wren ni godhvos meur yn y gever drefen na wrug Socrates [[skrifa]] tekstow. Aswonnys yw ev der akontys gans skriforyon erel, yn arbennik y studhyoryon [[Plato]] ha [[Xenophon]]. Skrifys yw an akontys ma avel keskowsow may hwra Socrates hag erel hwithra testen yn furv govyn ha gorthyp. 

Akontys dyffrans a Socrates a wra konvedhes y filosofieth yn perfeyth ogas hag anpossybyl, studh henwys an kudyn Socratek. Socrates o den disputys y'n [[kowethas]] a Athenas. Yn 399 KOK, ev a veu kablys rag fowt revrons ha legri an yonkers. Wosa trial unn jydh y hirder, ev a veu res sentens a [[Mernans|vernans]] der eva [[kegis]] (gwenon losowek).
