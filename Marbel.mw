{{Taklow| fetchwikidata=ALL | onlysourced=no| suppressfields= }}

[[Restren:Taj Mahal, Agra, India edit2.jpg|skeusennik|An [[Taj Mahal]], gwrys a varbel]]
[[Restren:Venus_de_Milo_Louvre_Ma399-02b.jpg|skeusennik|upright|Imach an Venus de Milo, gwrys a varbel]]

'''Marbel''' yw [[karrek dreusfurvek]] a dhisplegyas dhyworth [[Kalgh|kalgh]]. An brassa rann a'n garrek yw kalsit (furv gwrysek a galsiom karbonat CaO<sub>3</sub>) ha [[Dolomit|dolomit]]. Usys yw yn fenowgh rag imachys, avel stoff drehevel ha porpasow erel. 

An ger marbel a dhisplegyas dhe styrya meyn a yllir aga polsya ha rag pellenigow gweder usys yn gwariow fleghes (marblennow). 

''Faux marbel'' yw teknek payntya fosow hag a wra war-lergh patronyow liw marbel gwir. Y hyiir kesunya polter marbel ha lim po glusow synthetek dhe wul 'marbel dasfurvyes' ({{lang-en|reconstituted marble}}).

Marbel re beu usys yn drehevyans rag milyow a vledhynnyow. Usys veu yn efan gans gravoryon ha pennseri Hen Gres ha Hen Rom. Tylleryow henwys dhyworth an garrek a gomprehend Marble Arch yn [[Loundres]]; Mor Marmara; Marble Rocks yn [[Eynda]]; ha trevow Marble, [[Minnesota]]; Marble, [[Colorado]]; ha Marble Hill, Manhattan, [[Evrek Nowydh]]. An 'Elgin Marbles' yw imachys marbel dhyworth an [[Parthenon]] diskwedhys y'n [[Gwithti Bretennek]]. Dres vons dhe Vreten Veur gans Yurl Elgin. 

== Marbel drehevel ==

Y'n negys drehevel, usys yw an term "marbel" rag neb karrek kalsitik gwrysek dhe les rag drehevel. 

=== Ensamplow ===
Marbel Purbeck yw [[Kalgh|kalgh]] menhesek kevys yn Enys Purbeck, penntir yn [[Dorset]], [[Pow Sows]]. An garrek re beu mengleudhys a-dhia [[Emperoureth Romanek|osow romanek]] rag drehevel. Nyns yw an diwysyans gweythresek hwath.

Marbel [[Tennessi]] yw yn tevri [[Dolomit|dolomit]] a'n Oos [[Ordowek]], rych yn menhesennow ha loos po rudhwynn y liw. Y natur gwrysek a re hevelepter dhe varbel dhodho, yn arbennik pan vo polsyes. Karrek wodhosek yw ytho. 

Marbel Carrara yw marbel gwir. Gwynn po glas-loos yw gans gnas da, meurgerys rag usys yn gravyans ha drehevyansow. Mengleudhys yw yn cita Carrara yn Tuskani, [[Itali]]. An skeusen a dhiskwedh ''Pieta'', yw pennobereth a ravyans Dastinythyans gans Michelangelo. Desedhys yw yn Basilica Sen Peder, Cita Vatican, ha hemm yw an unnik imach sinys gans Michelangelo bythkweth.

== Devnydh diwysyansek a varbel ==
Marbel diliw yw pennfenten pur a [[Kalciom|galciom]] karbonat, usys yn lies diwysyans. Polter marbel yw usys avel kesrann yn paynt, dehen dens ha plastogow: y hyllir chanjya kalciom karbonat yn-dann tommder meur dhe galciom oksid, aswonys avel kalgh tomm, usys yn lies diwyanyans ha lim.
<gallery class="center" widths="250px" heights="200px">
PurbeckFormationPortland.jpg|skeusennik|"Marbel" Purbeck
Tennessee-marble-block-tn1.jpg|right|skeusennik|Stock mengleudhys a "varbel" rudhwynn Tennessi
Michelangelo's Pieta 5450 cropncleaned.jpg|skeusennik|200px|''An Pieta'' gans Michelangelo
</gallery>
[[Klass:Dororieth| ]]
