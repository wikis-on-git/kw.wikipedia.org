{{Taklow| fetchwikidata=ALL | suppressfields= * | image2 = Te-TableImage.svg }}

Elven gymyk yw [[Teloriom|'''teloriom''']], niver 52 y'n [[An Vosen Beriodek|Vosen Beriodek]]. Y furvell gymyk yw '''Te'''. An hanow a dheu dhyworth an ger ''tellus'', hanow [[Latin]] rag an [[Norvys]].

Nyns eus rann y'n korf denel dhe deloriom. Nyns yw gwenonek, mes ev a wra kawsya drog anal ha fler korf (henwys yn [[Sowsnek]] ''tellurium breath''). Diskudhys veu yn 1783 gans Franz-Joseph Müller von Reichenstein (1740-1825) yn Sibiu, [[Romani]], mes henwys veu gans Martin Klaproth (1743-1817), kymygydh almaynek.

Kevys yw avel alkan yn naturel, mes pur danow yw henna. Tanow yw monow teloriom maga ta, kepar ha calaverit (AuTe<sub>2</sub>), sylvanit (AgAuTe<sub>4</sub>) ha tellurit (TeO<sub>2</sub>), mes nyns yns usys avel pennfenten an elven. Askorrys yw 110 tonnas a'n alkan an vledhen, avel isaskorr purhe [[kober]]. Hanter-alkan yw teloriom, ha kevys yw herwydh usadow avel polter loos. Gorrys yw yn kesalkenyow gans kober ha dur dinam dhe wellhe es y dhyghtyans, ha dhe {{Plobm|blomm]] (0.05%) dh'y grevhe. Usys yw ynwedh gans [[kadmiom]] yn panellow howlek ha hanter-kendegoryon y'n diwysyans elektronek.

Poos atomek teloriom yw 127.60, y boynt teudhi yw 450°C ha'y boynt bryjyon yw 990°C. Y dhosedh yw 6.2kg an liter. Hanter-alkan gwynn-arghansek lentrus yw teloriom mes kavadow yw ynwedh avel polter loos tewl.

==Mirva==
<gallery class="center" widths="175px" heights="150px">
Restren: SibiuCollage2020_(3).png |skeusennik|Sibiu, Romani
Restren: Martin_Heinrich_Klaproth.jpg |skeusennik|Martin Klaproth
Restren: World_Tellurium_Production_2006.svg |skeusennik|Askorrans ollvysel yn 2006
Restren: NREL_Array.jpg |skeusennik|Panellow howlek
Restren: Steel_wire_rope.png |skeusennik|Lovan gwiver dur
Restren: CdTe_quantum_dots.jpg |skeusennik|Dyjynnow kwantum Kadmiom-Teloriom, testen hwithrans rag nanoteknologieth
Restren: Tellurite-214976.jpg |skeusennik|Tellurit
</gallery>

[[Klass:Elvennow kymyk]]
