{{Den | fetchwikidata=ALL | onlysourced=no | suppressfields= }}

'''Plato''' ([[Grew|Greka]]: Πλάτων ''Plátōn''; 428/427 po 424/423 – 348/347 OK) o [[Filosofieth|filosofer]] [[Pow Grek|grek]] genys yn [[Athína|Athina]] dres an oos Klassek yn Hen Grek, fondyer an skol Platonek a dybyans ha fondyer an Akademi, an kynsa fundyans a [[adhyskans]] ughella y'n West. Den pur bosek yw ev yn [[istori]] filosofieth Hen Grek ha'n West, keffrys ha'y dhyskador, [[Socrates]], hag y studhyor a vri, [[Aristotle]].

Plato o nowedher a'n furvow [[daylekteth]] ha keskows [[Skrifa|skrifys]] yn filosofieth. An method a wovyn y'n keskowsow ma, henwys an method Socratek, yw mar bosek avel an dalgh. 

Konsidrys yw Plato avel an fondyer a filosofieth [[Politegieth|politek]] an West. Y gevro an moyha aswonnys yw an dhamkanieth a Furvow godhvedhys dre reson pur, may hwra Plato diskwedhes assoylyans dhe'n kudyn a bennrewlys, aswonnys avel Platonieth. Kerensa Platonek ha soledow Platonek yw henwys herwydh y hanow ynwedh.

Onan a'n moyha aswonnys oberennow Plato yw ''The Republic'' (yn Greka, ''Politeia,'' '[[sita]]'). Y'n oberen na, ev a deskrif gorweles Socrates a [[stat]] "delvrysek". Y krysir y hwrug oberennow Plato oll treusvewa moy es 2,400 bledhen, hag yw pur danow.

{{unn k}}
{{Posek 1,000}}

[[Klass:Filosofers]]
[[Klass:Grekys]]
[[Klass:Skriforyon]]
