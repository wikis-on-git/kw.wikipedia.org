{| border="1" cellpadding="2" cellspacing="0" align="right" width="300" style="margin-left: 1em"
! colspan="2" bgcolor="#ffdebb" style="font-size:110%"| ''Kernowek, Kernewek''
|-
| valign="top"|Kewsys yn:
|[[Kernow]]
|-
| valign="top"|Kernowegoryon:
|3,500
|-
| valign="top"|Klass genynnek:
|[[Yethow Eyndo-Europek|Eyndo-Europek]]<br />
* [[Keltek]]<br />
** [[Brythonek]]<br />
|-
| valign="top"|Lythereniethow:
| [[Furv Skrifys Savonek]],<br />[[Kernewek Kemmyn]],<br />[[Kernewek Unys]],<br />[[Kernowek Standard]],<br />[[Kernowek Unys Amendys]],<br />[[Kernuack Nowedga]]
|-
| valign="top"|Savla:
| valign="top"|[[Taves ranndiryel]] yn Kernow
|-
! colspan="2" bgcolor="#ffdebb"|Kodennow
|-
|ISO 639-1||kw
|-
|ISO 639-2||cor
|-
|ISO 639-3||cor
|}
'''Kernowek''' po '''Kernewek''' yw yeth [[keltek]] [[Kernow]]. [[Bretonek]] yw y gar nessa, hag yma an dhiw yeth na, gans [[Kembrek]], ow kul an bagas [[Brythonek]] a'n kordh keltek.

Yma Kernowek ow kevrenna 80% a'y erva selvenek gans Bretonek, 75% gans Kembrek, ha 35% gans an yethow [[Goedhelek|Godhelek]], [[Iwerdhonek]] ha [[Gwydhelek Alban|Gwydhelek an Alban]]. Yma Kembrek ow kevrenna 70% a'y erva selvenek gans Bretonek.

Avel [[yeth ranndiryel]] a Bow Kernow, yma Kernowek dhe les dh'unn gre sodhogel, hag yma Konsel Kernow (''gwelewgh [[Politegieth Kernewek|Politegieth Kernow]]'') ow ri arhans rag hwarvedhyansow y'n yeth [[Dasserghyans Kernewek|dasserhyes]].

== Lien ==
:''Erthyglow leun a vanylyon: [[Lien Kernowek]] ha [[Skriforyon yn Kernowek]].''

Yma dew vagas a oberow lien kernowek, herwydh an prys. An kynsa yw an lien hengovek, hag an nessa yw lien an [[Dasserhyans Kernowek|dasserhyans]]. Manahow [[Eglos Katholik Romanek|gatholik]] ha pronteryon erel a skrifas oberow chyf a'n lien hengovek. An lien arnowydh yw askorras kenedhlogoryon hag erel a erviras gul devnydh a'n yeth. Y'n termyn ma, brassa yw korf an lien arnowydh ages an korf hengovek.

Kernowek yw pupprys skrifys y'n [[lytherennek]] [[Latin|romanek]], mes war-lergh manerow pals. Yn Kernowek hengovek, oberow liennek o skrifys yn peswar system dre vras: huni an ''Vocabularium Cornicum'' (Kernowek Koth); huni a Gernowek Kres (warbarth gans vershyon arbennek [[Radulphus Ton]]); huni a Kernowek diwedhes a-dro dhe [[Pensans|Bensans]] ([[Thomas Tonkin|Tonkin]], [[William Borlase|Borlase]], an [[teylu Boson]] h.e.); ha huni a [[Edward Lhuyd]].

== Istori an Yeth ==
[[Restren:Kernow a'gas dynnergh 20050527.jpg|thumbnail|right|"Kernow a'gas dynnargh" yn Kernowek ha [[Sowsnek]]]]
Yth esa trigoryon [[Breten Veur|Vreten Veur]] ow kewsel yeth [[keltek]] kyns termyn [[Iulius Caesar]]. An [[Rom]]anyon a asas an enys yn [[5es kansblydhen|410]], hag an [[Sowson]] a drevesigas yn [[Pow Sows]]. Kas [[Dyrham]] yn [[6ves kansblydhen|577]] a dhiberthas an Vrythonyon yntra "Brythonyon an Worlewin" (an [[Kembra|Gembroyon]]) ha "Brythonyon an Dehow" (an Gernowyon).

Yn [[10ves kansblydhen|936]] y tryghas luyow [[Æðelstan|Athelstan]] (an myghtern sows) bro Kernow hag apoyntya Dowr [[Tamer]] avel an amal ynter tus [[Dewnans]] ha'n Gernowyon. Yma nebes skrifennow '''Kernowek Koth''' ow tydhya a'n oos ma, yn arbennek an ''[[Vocabularium Cornicum]]''.

An [[Pla Meur]] a hedhas Breten Veur yn [[14ves kansblydhen|1349]]. Yth esa kemmys ankow na dhaskavas niver a Gernowegoryon nevra hwath. Y'n degbledhenyow ow tos, y skrifas hwelow chyf a lien '''Kernowek Kres''' – an ''[[Ordinalia]]'' ha ''[[Beunans Meriasek]]'' – yn [[Kollji Glasneth]] (sodhva a epskobeth [[Eglos Katholik Romanek|katholik]] [[Karesk]]). Mes yth esa an yeth hwath ow kelli hy hys. Kaws a [[Rebellyans an Lyver Pysadow]] yn [[16ves kansblydhen|1549]] o enebi an lyvrow pysadow [[protestant]] nowyth, skrifys yn [[sowsnek]] yn unnik.

'''Kernowek Diwedhes''' a dhisplegyas yn [[17ves kansblydhen]] yn kevrangow [[Pennwydh]] ha [[Kerrier]]. Sempelheansow gramasek hag omgerdh fonologiek o gnasow arbennek an oos ma. Yth esa an skoler brythonek [[Edward Lhuyd]] yn Kernow ow studhya an yeth y'n furv dhiwedhes ma yn [[17ves kansblydhen|1700]]. Unn a'n diwettha Kernowegoryon aga mammyeth o [[Dolly Pentreath]] a [[Porthynys|Borthynys]]; hi a veu marow yn [[18ves kansblydhen|1777]].

A-dhia [[1904]], nebes aktivedhyon a omgemmeras kaskyrgh rag dyski, devnydhya ha dasvywa an yeth yn [[Dasserhyans Kernowek]]. Yn [[1986]], an omsav Kernowek a wodhevis fols yn tri bagas; mes ny lehas an niver a studhyoryon an yeth. Wosa kansblydhen a vywder tavosel, an yeth a gavas hy haswon gans [[Senedh an Rywvaneth Unys]] avel [[taves ranndiryel]] Gernow yn [[2002]] yn-dann an [[Chartour Europek rag Yethow Ranndiryel po Bian]].

== Studhyans ==
:''Gwelewgh [[Studhyansow Kernowek]] rag rol a lyvrow gramasek, gerlyvrow, h.e.''

Y'n [[17ves kansblydhen]], [[William Scawen]] (1601-1689) o onan a'n kynsa [[tus]] a vynna kuntelles lavarow ha remenans an yeth Kernowek. Nebes termyn wosa henna, y tisplegyas skol antikwaris [[Pennwydh]] a-dro dhe [[John Keigwin]], an [[teylu Boson]], [[William Borlase]], h.e. An skoler [[Kembra|kembrek]] [[Edward Lhuyd]] (onan a'n fondyers a studhyow [[Keltek]]) a obera warbarth gans eseli an bagas ma. Kansblydhen wosa henna ogatti, [[William Pryce]] (1725?-1790) a berhennogas hwithransow Kernowek Lhuyd ha'ga dyllo avel ''Archaeologia Cornu-Britannica'' (1790). Rowedh meur esa dhe'n lyver ma y'n bledhenyow a-varr a studhyansow Kernowek, kyns skoloryon dhe wodhvos bos Lhuyd an awtour chyf.

Attendya an taves Kernowek a wrug moy ha moy a akademedhyon y'n [[19ves kansblydhen]].
[[Edwin Norris]] (1795-1872) a dhyllas an ''[[Ordinale]]'' yn [[1859]] (''The Ancient Cornish Drama''), warbarth gans treylyans [[Sowsnek]] ha gramasek Kernowek. [[Whitley Stokes]] (1830-1909), den laha a [[Ynys Iwerdhon|Iwerdhon]], o den a boos yn studhyansow Keltek; dyllansow ''[[Gwreans an Bys]]'' ha ''[[Beunans Meriasek]]'' ev a wrug warbarth gans gerva a 2000 ger. An skoler [[Breten Vyghan|bretonek]] [[Joseph Loth]] (1847-1934) a studhya Bretonek ha Kembrek warbarth gans Kernowek. Ev a dhylla lies erthygel a-dro dhe'n yeth Kernewek yn ''Revue Celtique''. [[Henry Jenner]], kynsa hembrenkyas an [[Dasserhyans Kernowek|dasserhyans]], a avowys Loth ha Stokes avel ragresegedhyon a res dhodho. ''[[Llawlyfr Cernyweg Canol]]'' o gramasek Kernowek Kres gans [[Henry Lewis]] hag esa dhe les dhe [[A.S.D. Smith]] ha Kembregoryon erel. Revd [[Robert Williams]] a skrifas ''Lexicon Cornu-Britannicum'' (gerva) yn [[1865]], ha Dr [[Frederick W.P. Jago]] unn gerlyver Sowsnek-Kernowek yn [[1885]].

Gramasek ha gerva Kernowek o materow alhwedhel sertan rag gedyoryon an Dasserhyans: Jenner, [[Hal Wyn]], [[Mordon]], [[Caradar]], h.e. Yma [[Ray Edwards]], [[Oliver Padell]], [[Nicholas Williams]], [[Richard Gendall]] ha [[Ken George]] ow pesya aga hwithransow bys an dedhyow ma. A-der an Dasserhyans, kevrohow notadow dhe studhyansow an yeth Kernowek a wrug [[Paula Neuss]], [[Brian Murdoch]], [[Lauren Toorians]], hag erel.

== Fonologieth ==
Yma lies tybyans a-dro dhe fonologieth Kernowek a'n eyl oos ha'n aral, ha nyns eus unnveredh war lies poynt posek. Yn-mysk an skoloryon ow studhya an maters ma lemmyn, y tegodh notya [[Nicholas Williams]], [[Ken George]], [[Charles Penglase]], [[Richard Gendall]] hag [[Ifan Wmffre]].

War-lergh [[Ken George]], fonologieth Kernowek a-dro dhe [[16ves kansblydhen|dermyn]] ''[[Bywnans Meryasek]]'' a via moy po lyha yndella:

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center; font-family:{{IPA fonts}}; font-family /**/:inherit; text-decoration:none!important"
! colspan=6 | Kesonennow
|- 
|width=16%| p&nbsp;b 
|width=16%| &nbsp; 
|width=16%| t&nbsp;d 
|width=16%| &nbsp; 
|width=24%| k&nbsp;g (kʷ&nbsp;gʷ)
|width=12%| &nbsp;
|-
| &nbsp; || &nbsp; || &nbsp; || tʃ&nbsp;dʒ || &nbsp; || &nbsp;
|-
| f&nbsp;v || θ&nbsp;ð || s&nbsp;(z) || ʃ || x&nbsp;(ʍ) || h
|-
| m || &nbsp; || n || &nbsp; || &nbsp; || &nbsp; 
|-
| &nbsp; || &nbsp; || r&nbsp;l || j || w || &nbsp;
|}
{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center; font-family:{{IPA fonts}}; font-family /**/:inherit; text-decoration:none!important"
! colspan=3 | Bogalennow
|-
|width=33%| i(:) y(:)
|width=33%| &nbsp; 
|width=33%| u(:)
|-
| ɪ(:) || &nbsp; || o: ɤ
|-
| ε(:) œ(:) || &nbsp; || ɔ(:)
|-
| &nbsp; || a(:) ||
|-
|colspan=3 | iw ɪw εw aw ɔw<br />εj aj ɔj
|}

Notyewgh George dhe brederi bos {{IPA|/kʷ, gʷ, ʍ/}} bagasow kesonennow: {{IPA|/k+w, g+w, h+w/}}.

Ny grys Nicholas Williams bos dyffrans ynter {{IPA|/o/}} hag {{IPA|/ɔ/}} yn Kernowek Kres, naneyl ynter {{IPA|/i/}} hag {{IPA|/ɪ/}}. Hwath pella, [[Mordon]] ha skoodhoryon [[Kernewek Unys]] a-lemmyn na grysa bos dyffrans ynter {{IPA|/œ/}} hag {{IPA|/y/}} yn Kernowek Kres.

Yma [[Iwan Wmffre]] ow terivas bos fonologieth [[Kernewek Diwedhes]] yndellma:

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center;"
! colspan=6 | Kesonennow
|-
|width=16%| p&nbsp;b 
|width=16%| &nbsp; 
|width=16%| t&nbsp;d 
|width=16%| &nbsp; 
|width=24%| k&nbsp;g (kʷ&nbsp;gʷ)
|width=12%| &nbsp;
|-
| &nbsp; || &nbsp; || &nbsp; || tʃ dʒ || &nbsp; || &nbsp;
|-
| f&nbsp;v || θ&nbsp;ð || s&nbsp;z || ʃ&nbsp;ʒ || (ħ)&nbsp;(ʍ) || h
|-
| m || &nbsp; || n || &nbsp; || &nbsp; || &nbsp; 
|-
| &nbsp; || &nbsp; || r l || j || w || &nbsp;
|}
{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center;"
! colspan=3 | Bogalennow
|-
|width=33%| i(:)
|width=33%| &nbsp; 
|width=33%| u(:)
|-
| ε(:) || ə || ɔ(:)
|-
| &nbsp; || a(:) || &nbsp;
|-
|colspan=3| iw εw ɔw aw<br />əj (oj)
|}

Notyewgh Wmffre dhe brederi bos /kʷ, gʷ/ bagasow a gesonennow: /k+w, g+w/, mes /ʍ/ kesonen hy honan. Nyns yw ev sertan yw po nag yw /z/ dihaval yn fonologek dhe /s/, /ʒ/ dhe /dʒ/, po /ħ/ dhe /h/.

== Gramasek ==
Kernowek a'n jeves lies poynt gramasek hevel dhe yethow Brythonek ha Keltek erel – rewlyans selvenek a lavarow VSO, treylyansow, kesyewa rag-geryow<!-- conjugating prepositions -->, <!-- formation of genitives by adposition --> h.e.

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center;"
!colspan=5| Gradh treylyans
|-
! 1a<br />gwreydhyel
! 2a<br />medhel
! 3a<br />hwithys
! 4a<br />kales
! 5es<br />kemmysk
|-
| p || b || f || &nbsp; || &nbsp;
|-
| b || v || &nbsp; || p || f
|-
| m || v || &nbsp; || &nbsp; || f
|-
| t || d || th || &nbsp; || &nbsp;
|-
| d || dh || &nbsp; || t || t
|-
| ch || j || &nbsp; || &nbsp; || &nbsp;
|-
| k || g || h || &nbsp; || &nbsp;
|-
| g || – || &nbsp; || k || h
|- 
| gw, go || w(o) || &nbsp; || kw, ko || hw(o)
|}

== An Dasserhyans ==
''Erthygel leun a vanylyon: [[Dasserhyans Kernowek]]''

Dedhyow alhwedh a dhasserhyans an yeth:
* [[1904]]: [[Henry Jenner]] a dhyllo ''[[Handbook of the Cornish Language]]'', hwel kynsa an Dasserhyans arnowydh
* [[1928]]: gwrians [[Gorsedh Kernow]]
* [[1929]]: [[Robert Morton Nance]] a sel savon rag an taves dasserhys, '''Kernewek Unys''' yn y ober, ''Cornish For All''
* [[1938]]: ''Cornish-English Dictionary'' gans R Morton Nance a omdhiskwedh (yn KU)
* [[1951]]: [[A.S.D. Smith]] a skrif ''Trystan hag Ysolt'' (yn KU)
* [[1984]]: [[M. Bennetto]] a skrif ''[[An Gurun Wosek a Geltya]]'', an kynsa romans (hag unnik) yn Kernowek
* [[1986]]: [[Richard Gendall]] a sel '''Curnoack Nowedga'''
* [[1986]]: [[Ken George]] a re y dhesin rag lytherenans dasfurvys, '''Kernewek Kemmyn''', dhe [[Kesva an Taves Kernewek|Gesva an Taves Kernewek]] y'n hwel ''Pronunciation and Spelling of Revived Cornish''
* [[1992]]: ''Gerlyver Kernewek Kemmyn: An Gerlyver Meur'' gans Ken George a omdhiskwedh yn KK
* [[1995]]: [[Nicholas Williams]] a dhyll chanjyow dhe Gernowek Unys avel '''Kernowek Unys Amendys'''
* [[2000]]: ''English-Cornish Dictionary: Gerlyver Sawsnek-Kernowek'' a omdhiskwa yn KUA
* [[2002]]: an ''[[Testament Nowydh]]'' a omdhiskwa yn KUA
* [[2004]]: an ''Testament Nowydh'' a omdhiskwa yn KK

== Kampollansow ==
* [[Wella Brown]]. [[2001]]. ''A Grammar of Modern Cornish.'' [[Kesva an Taves Kernewek]], [[Kelliwik]].
* [[Ken George]]. [[1993]]. "Cornish". ''The Celtic Languages'', pennskrifas gans Martin Ball. Routledge, [[Loundres]].
* [[Henry Jenner]]. [[1904]]. ''[[Handbook of the Cornish Language]], Chiefly in its Latest Stages with Some Account of its History and Literature''. David Nutt, [[Loundres]].
* [[Iwan Wmffre]]. [[1998]]. ''Late Cornish''. Lincom Europa, München.
{{Celtic Languages}}

{{Porth Kernow}}
{{Porth Yethow}}

[[Class:Kernowek|*]]
[[Class:Yethow Brythonek]]

[[af:Kornies]]
[[als:Kornisch]]
[[am:ኮርንኛ]]
[[an:Idioma cornuallés]]
[[ast:Córnicu]]
[[bar:Kornisch]]
[[be:Корнская мова]]
[[be-x-old:Корнская мова]]
[[bg:Корнуолски език]]
[[bn:কর্নিশ ভাষা]]
[[br:Kerneveureg]]
[[ca:Còrnic]]
[[cs:Kornština]]
[[cv:Корн чĕлхи]]
[[cy:Cernyweg]]
[[da:Kornisk]]
[[de:Kornische Sprache]]
[[dsb:Kornišćina]]
[[el:Παού σάους]]
[[en:Cornish language]]
[[eo:Kornvala lingvo]]
[[es:Idioma córnico]]
[[et:Korni keel]]
[[eu:Kornubiera]]
[[ext:Luenga córnica]]
[[fa:زبان کورنی]]
[[fi:Korni]]
[[fo:Corniskt mál]]
[[fr:Cornique]]
[[frr:Kornisch]]
[[fy:Kornysk]]
[[ga:An Choirnis]]
[[gd:Còrnais]]
[[gl:Lingua córnica]]
[[gv:Cornish]]
[[he:קורנית (שפה)]]
[[hr:Kornijski jezik]]
[[hsb:Kornišćina]]
[[hu:Korni nyelv]]
[[ia:Lingua cornic]]
[[id:Bahasa Kernowek]]
[[is:Kornbreska]]
[[it:Lingua cornica]]
[[ja:コーンウォール語]]
[[ko:콘월어]]
[[koi:Керновись кыв]]
[[kv:Керновса кыв]]
[[la:Lingua Cornubica]]
[[li:Cornish]]
[[lmo:Lengua curnuvajesa]]
[[lt:Kornų kalba]]
[[lv:Korniešu valoda]]
[[mk:Корнски јазик]]
[[mr:कॉर्निश भाषा]]
[[ms:Bahasa Cornish]]
[[nds:Koornsche Spraak]]
[[nds-nl:Kornies]]
[[nl:Cornisch]]
[[nn:Kornisk]]
[[no:Kornisk]]
[[nrm:Cornouaillais]]
[[oc:Cornic]]
[[os:Корнаг æвзаг]]
[[pam:Cornish (amanu)]]
[[pl:Język kornijski]]
[[pms:Lenga còrnica]]
[[pt:Língua córnica]]
[[rm:Lingua cornica]]
[[ro:Limba cornică]]
[[ru:Корнский язык]]
[[sco:Cornish leid]]
[[sh:Kornijski jezik]]
[[simple:Cornish language]]
[[sk:Kornčina]]
[[sl:Kornijščina]]
[[stq:Kornisk]]
[[sv:Korniska]]
[[ta:கோர்னீசு மொழி]]
[[tr:Kernevekçe]]
[[uk:Корнська мова]]
[[vec:Łéngua còrnega]]
[[vi:Tiếng Cornwall]]
[[zh:康瓦爾語]]
