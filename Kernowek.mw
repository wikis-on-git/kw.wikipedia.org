'''Kernewek''' yw yeth [[keltek]] a [[Kernow|Gernow]]. [[Bretonek]] yw y gar nessa, hag yma an dhiw yeth na, gans [[Kembrek]], ow kul an bagas [[brythonek]] a'n kordh keltek.

{| border="1" cellpadding="2" cellspacing="0" align="right" width="300" style="margin-left: 1em"
! colspan="2" bgcolor="#DDccaa" style="font-size:110%"| ''Kernewek'', ''Kernowek'', ''Kernuack''
|-
| valign="top"|Kewsys yn:
|[[Kernow]]
|-
| valign="top"|Kernewegoryon:
|3 500
|-
| valign="top"|Klasyans genynnek:
|[[Yethow Eyndo-Europek|Eyndo-Europek]]<br>
*[[Keltek]]<br>
**[[Brythonek]]<br>
|-
| Rannyethow
| [[Kernewek Unys]] ([[Kernowek Unys Amendys|Amendys]]),<br>
[[Kernewek Kemmyn]],<br>
[[Kernuack Nowedga]]
|-
| valign="top"|Savla:
| valign="top"|[[Taves ranndiryel]] yn Kernow
|-
! colspan="2" bgcolor="#DDccaa"|Kodennow
|-
|ISO 639-1||kw
|-
|ISO 639-2||cor
|-
|SIL||CRN
|}
Yma Kernewek ow kevrenna 80% a'y erva selvenek gans Bretonek, 75% gans Kembrek, ha 35% gans an yethow [[goedhelek]], [[Iwerdhonek]] ha [[Gwydhelek Alban|Gwydhelek an Alban]]. Yma Kembrek ow kevrenna 70% a'y erva selvenek gans Bretonek.

Avel [[yeth ranndiryel]] a Bow Kernow, yma Kernewek dhe les dh'unn gre soedhogel, hag yma Konsel Kernow (''gwelewgh [[Politegieth Kernewek]]'') ow ri arghans rag hwarvedhyansow y'n yeth [[Dasserghyans Kernewek|dasserghyes]].

==Lyenn==
:''Erthyglow leun a vanylyon: [[Lyenn Kernewek]] ha [[Skriforyon an Yeth Kernewek]].''

Yma dew vagas a oberow lyenn kernewek, herwydh an prys. An kynsa yw an lyenn hengovek, hag an nessa yw lyenn an [[dasserghyans]]. Managhow [[Eglos Katholik Romanek|gatholik]] ha pronteryon erell a skrifas oberow chyf a'n lyenn hengovek. An lyenn arnowydh yw askorras kenedhlogoryon hag erell a erviras gul devnydh a'n yeth. Y'n termyn ma, brassa yw korf an lyenn arnowydh ages an korf hengovek.

Kernewek yw pupprys skrifys y'n [[lytherennek]] [[Latin|romanek]], mes war-lergh manerow pals. Yn Kernewek hengovek, oberow lyennek o skrifys yn peswar system dre vras: huni an ''Vocabularium Cornicum'' (Kernewek Koth); huni a Gernewek Kres (warbarth gans vershyon arbennik [[Radulphus Ton]]); huni a'n antikwaris diwedhes a-dro dhe [[Pennsans|Bennsans]] ([[Thomas Tonkin|Tonkin]], [[William Borlase|Borlase]], an [[teylu Boson]] h.e.); ha huni a [[Edward Lhuyd]].

==Istori an Yeth==
Yth esa trigoryon [[Breten Veur|Vreten Veur]] ow kewsel yeth [[keltek]] kyns termyn [[Iulius Caesar]]. An [[Rom|Romanyon]] a asas an ynys yn [[410]], hag an [[Sowson]] a drevesigas yn [[Pow Sows]]. Kas [[Dyrham]] yn [[577]] a dhiberthas an Vrythonyon yntra "Brythonyon an Worlewin" (an [[Kembra|Gembroyon]]) ha "Brythonyon an Deghow" (an Gernowyon).

Yn [[936]] y tryghas luyow [[Æðelstan]] (an myghtern sows) bro Kernow hag apoyntya Dowr [[Tamer]] avel an amal ynter tus [[Dewnans]] ha'n Gernowyon. Yma nebes skrifennow '''Kernewek Koth''' ow tydhya a'n oes ma, yn arbennik an ''[[Vocabularium Cornicum]]''.

An [[Pla Meur]] a hedhas Breten Veur yn [[1349]]. Yth esa kemmys ankow na dhaskavas niver a Gernewegoryon nevra hwath. Y'n degblydhynyow ow tos, y skrifas hwelow chyf a lyenn '''Kernewek Kres''' – an ''[[Ordinalia]]'' ha ''[[Beunans Meriasek]]'' – yn [[Kollji Glasneth]] (soedhva a epskobeth [[Eglos Katholik Romanek|katholik]] [[Karesk]]). Mes yth esa an yeth hwath ow kelli hy hys. Kaws a [[Rebellyans an Lyver Pysadow]] yn [[1549]] o enebi an lyvrow pysadow [[protestant]] nowydh, skrifys yn [[sowsnek]] yn unnik.

'''Kernewek Diwedhes''' a dhisplegyas yn [[17ves kansblydhen]] yn kevrangow [[Pennwydh]] ha [[Kerrier]]. Sempelheansow gramasek hag omgerdh fonologiek o gnasow arbennik an oes ma. Yth esa an skoler brythonek [[Edward Lhuyd]] yn Kernow ow studhya an yeth y'n furv dhiwedhes ma yn [[1700]]. Unn a'n diwettha Kernewegoryon aga mammyeth o [[Dolly Pentreath]] a [[Porthynys|Borthynys]]; hi a veu marow yn [[1777]].

A-dhia [[1904]], nebes aktivydhyon a omgemmeras kaskyrgh rag dyski, devnydhya ha dasvywa an yeth yn [[Dasserghyans Kernewek]]. Yn [[1986]], an omsav Kernewek a wodhevis fols yn tri bagas; mes ny lehas an niver a studhyoryon an yeth. Wosa kansblydhen a vywder tavosel, an yeth a gavas hy haswonn gans [[Senedh an Rywvaneth Unys]] avel [[taves ranndirek]] Gernow yn [[2002]].

==Studhyans==
Y'n [[17ves kansblydhen]], [[William Scawen]] o onan a'n kynsa [[tus]] a vynna kuntelles lavarow ha remenans an yeth Kernewek. Nebes termyn wosa henna, y tisplegyas skol antikwaris [[Pennwydh]] a-dro dhe [[John Keigwin]] ha'n [[teylu Boson]]. An skoler [[Kembra|kembrek]] [[Edward Lhuyd]] (onan a'n fondyers a studhyow [[Keltek]]) a obera warbarth gans eseli an bagas ma.

[[William Pryce]]

[[Whitley Stokes]]

[[Edwin Norris]]

[[Joseph Loth]]

==Fonologieth==
Yma lies tybyans yn kever fonologieth Kernewek a'n eyl oes ha'n arall, ha nyns eus unnveredh war lies poynt poesek. Yn-mysk an skoloryon ow studhya an maters ma lemmyn, y tegoedh notya [[Nicholas Williams]], [[Ken George]], [[Charles Penglase]], [[Richard Gendall]] hag [[Ifan Wmffre]].

War-lergh [[Ken George]], fonologieth Kernewek a-dro dhe [[16ves kansblydhen|dermyn]] ''[[Bywnans Meryasek]]'' a via moy po lyha yndella:

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center;"
! colspan=7 | Kessonennow
|-
|width=14%| p b 
|width=14%| &nbsp; 
|width=14%| t d 
|width=14%| &nbsp; 
|width=14%| k g 
|width=14%| kʷ gʷ 
|width=14%| &nbsp;
|-
| &nbsp; || &nbsp; || &nbsp; || tʃ dʒ || &nbsp; || &nbsp; || &nbsp;
|-
| f v || θ ð || s (z) || ʃ || x || ʍ || h
|-
| m || &nbsp; || n || &nbsp; || &nbsp; || &nbsp; || &nbsp;
|-
| &nbsp; || &nbsp; || r l || j || &nbsp; || w || &nbsp;
|}
{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center;"
! colspan=3 | Bogalennow
|-
|width=33%| i y
|width=33%| &nbsp; 
|width=33%| u
|-
| ɪ || &nbsp; || o
|-
| ɛ œ || &nbsp; || ɔ
|-
| &nbsp; || a ||
|}


==Gramasek==
Kernewek a'n jeves lies poynt gramasek hevel dhe yethow Brythonek ha Keltek erell &ndash; rewlyans selvenek a lavarow VSO, treylyansow, <!-- conjugated prepositions, formation of genitives by adposition --> h.e.

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 103%; text-align: center;"
!rowspan=5| Gradh treylyans
|-
! 1sa
! 2sa
! 3sa
! 4a
! 5es
|-
| p || b
|-
| b || v
|-
| m || v
|-
| t || d
|-
| d || dh
|-
| ch || j
|-
| k || g
|-
| g || -
|- 
| gw, go || w(o)
|}

==An Dasserghyans==
''Erthygel leun a vanylyon: [[Dasserghyans Kernewek]]''

Dydhyow alhwedh a dhasserghyans an yeth:
* [[1904]]: [[Henry Jenner]] a dhyllo ''[[Handbook of the Cornish Language]]'', hwel kynsa an Dasserghyans arnowydh
* [[1928]]: gwrians [[Gorsedh Kernow]]
* [[1929]]: [[Robert Morton Nance]] a sel savon rag an taves dasserghys, '''Kernewek Unys''' yn y ober, ''Cornish For All''
* [[1938]]: ''Cornish-English Dictionary'' gans R Morton Nance a omdhiskwedh (yn KU)
* [[1951]]: [[A.S.D. Smith]] a skrif ''Trystan hag Ysolt'' (yn KU)
* [[1984]]: [[M. Bennetto]] a skrif ''[[An Gurun Wosek a Geltya]]'', an kynsa romans (hag unnik) yn Kernewek
* [[1986]]: [[Richard Gendall]] a sel '''Kernewek Nowyjya''' ('''''Curnoack Nowedga''''')
* [[1986]]: [[Ken George]] a re y dhesin rag lytherennans dasfurvys, '''Kernewek Kemmyn''', dhe [[Kesva an Taves Kernewek|Gesva an Taves Kernewek]] y'n hwel ''Pronunciation and Spelling of Revived Cornish''
* [[1992]]: ''Gerlyver Kernewek Kemmyn: An Gerlyver Meur'' gans Ken George a omdhiskwedh yn KK
* [[1995]]: [[Nicholas Williams]] a dhyllo chanjyow dhe Gernewek Unys avel '''Kernewek Unys Amendys''' ('''''Kernowek Unys Amendys''''')
* [[2000]]: ''English-Cornish Dictionary: Gerlyver Sawsnek-Kernowek'' a omdhiskwedh yn KUA
* [[2002]]: an ''[[Testament Nowydh]]'' a omdhiskwedh yn KUA
* [[2004]]: an ''Testament Nowydh'' a omdhiskwedh yn KK


[[Category:Kernewek]]
[[Category:Yethow Brythonek]]

[[af:Kornies]]
[[als:Kornisch]]
[[ast:Córnicu]]
[[br:Kerneveureg]]
[[ca:Còrnic]]
[[cy:Cernyweg]]
[[de:Kornische Sprache]]
[[en:Cornish language]]
[[eo:Kornvala lingvo]]
[[es:Idioma córnico]]
[[fr:Cornique]]
[[ga:Coirnis]]
[[la:Lingua Cornovica]]
[[li:Cornish]]
[[nl:Cornish]]
[[no:Kornisk språk]]
[[pl:Język kornijski]]
[[pt:Língua cornualesa]]
[[sv:Korniska]]
[[zh:康瓦爾語]]
