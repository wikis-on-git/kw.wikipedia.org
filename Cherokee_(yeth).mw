[[Restren:Cherokee stop sign.png|skeusennik|Arodh diwyethek Cherokiek/Sowsnek.]]
'''Cherokee / Cherokiek''' (ᏣᎳᎩ ᎦᏬᏂᎯᏍᏗ, ''Tsalagi Gawonihisdi'' [dʒalaˈɡî ɡawónihisˈdî]) yw [[yeth Irokoiek]] peryllys an dus Jerokiek.<ref name=":0">"Cherokee: A Language of the United States". ''Ethnologue''. SIL International. 2013. Retrieved May 22, 2014.</ref> Yma a-dro dhe 12,000 Cherokiegor a dres 300,000 esel an kordh. Yth yw an unsel yeth Irokoiek dyghow hag yma lies dyffrans bras a'n yethow Irokoiek erel. Yeth lies stagans yw Cherokiek a dhevnydh system skrifa sylaben-lytherennek unnik.<ref>Montgomery-Anderson, Brad (June 2008). "Citing Verbs in Polysynthetic Languages: The Case of the Cherokee-English Dictionary". ''Southwest Journal of Linguistics''. '''27'''. Retrieved May 22, 2014.</ref><ref>"Cherokee Syllabary". ''Omniglot''. Retrieved May 22, 2014.</ref> 

Rannyeth a Jerokiek a gowsir yn [[Oklahoma]] yw "peryllys yn tevri", an onan yn [[Karolina Gledh|Karolina North]] yw "peryllys yn sevur" herwydh [[UNESCO]].<ref>"UNESCO Atlas of the World's Languages in danger". ''www.unesco.org''. Retrieved 2017-12-17.</ref> An rannyeth isella, a gowsis war or [[Karolina Dheghow|Karolina Soth]] - [[Jeorji|Georgi]], re beu marow a-dhia a-dro dhe 1900. Le ages 5% a fleghes Cherokiek yw megys yn tiwyethek yn Cherokiek ha Sowsnek.<ref>Scancarelli, Janine; Hardy, Heather Kay (2005-01-01). ''Native Languages of the Southeastern United States''. U of Nebraska Press. <nowiki>ISBN 0803242352</nowiki>.</ref> Yma meur a restrennans a'n yeth awos hi dhe vos an yeth Amerikanek Genesik ynni y tyllas brassa rann a lien.<ref>"Native Languages of the Americas: Cherokee (Tsalagi)". ''Native Languages of the Americas''. Retrieved May 22, 2014.</ref> Dyllansow a gomprehend gerlyver ha gramasek Cherokiek ha lies dyllans an Testament Nowyth ha Psalmow an Bibel maga ta.<ref name=":0" /> ᏣᎳᎩ ᏧᎴᎯᏌᏅᎯ / Tsalagi Tsulehisanvhi (an Feniks Cheorkiek) o an kensa paper nowodhow esa dyllys gans Amerikanoryon Enesik y'n Statys Unys hag an kensa dhe vos dyllys yn yeth Amerikanek genesik.<ref>LeBeau, Patrik. ''Term Paper Resource Guide to American Indian History.''Greenwoord. Westport, CT: 2009. p132.</ref><ref>Woods, Thomas E. ''Exploring American History: Penn, William – Serra, Junípero'' Cavendish. Tarrytown, NY: 2008. p829.</ref> Niverow bras a Jerokiegoryon a bub oos yw trigys hwath y'n Or Qualla yn Cherokee, Karolina North hag yn lies pow a-berth y'n Genedhel Jerokiek yn Oklahoma.<ref name=":1">Thompson, Irene (August 6, 2013). "Cherokee". ''aboutworldlanguages.com''. Retrieved May 22, 2014.</ref> Yma'n niverow a yowynkes neb a nowedh les y'n hengovyow, istori ha yeth a'ga hendasow owth ynkressya.<ref name=":1" />

Awos hy bos yeth lies stagans yma Cherokiek pur dhyffrans dhe [[Sowsnek]] ha dhe [[yethow Eyndo-Europek]] erel avel [[Frenkek|Frynkek]] po [[Spaynek]] hag y kynnik lies challenj dhe dhyskoryon devesik.<ref name=":2">"The Cherokee Nation & its Language" (PDF). ''University of Minnesota: Center for Advanced Research on Language Acquisition''. 2008. Retrieved May 22, 2014.</ref> Unn ger yn Cherokiek a yll meneges tybyansow le may fia res devnydhya lies ger yn Sowsnek, ow komprehendya kettesten an lavar, desevow yn-kever an kowser, an gwrians hag objeta an gwrians. Komplegeth furvonieth an Cherokiek yw diskwedhes yn hwella yn verbow py usi a-dro dhe 75% a'n yeth, nyns esons saw 25% a'n Sowsnek y'n fordh aral.<ref name=":2" /> Yma res dhe verbow Cherokiek komprehendya dhe'n lyha ragworrans rakhanwel, gwreydhen verbel, wosaworrans gwedhek, ha wosaworrans model.<ref>Thompson, Irene (August 6, 2013). "Cherokee". ''aboutworldlanguages.com''. Retrieved May 22, 2014.</ref>

== Gerva ==
{| class="wikitable"
|+
Liwyow
!Kernowek
!Cherokiek
!Treuslytherennans
|-
|du
|ᎬᎾᎨᎢ
|gvnagei
|-
|glas
|ᏌᎪᏂᎨᎢ
|sagonigei
|-
|gell
|ᎤᏬᏗᎨ
|uwodige
|-
|gwyrdh
|ᎢᏤᎢᏳᏍᏗ
|itseiyusdi
|-
|loos
|ᎤᏍᎪᎸ ᏌᎪᏂᎨ
|usgolv sagonige
|-
|owr
|ᏓᎶᏂᎨᎢ
|dalonigei
|-
|rudhvelyn
|ᎠᏌᎶᏂᎨ
|asalonige
|-
|rudhwynn
|ᎩᎦᎨᎢᏳᏍᏗ
|gigageiyusdi
|-
|rudhlas
|ᎩᎨᏍᏗ
|gigesdi
|-
|rudh
|ᎩᎦᎨ
|gigage
|-
|arghans
|ᎠᏕᎸ ᎤᏁᎬ
|adelv unegv
|-
|gwynn
|ᎤᏁᎦ
|unega
|-
|melyn
|ᏓᎶᏂᎨ
|dalonige
|}

{| class="wikitable"
|+
Dydhyow
!Kernowek
!Cherokiek
!Treuslytherennans
|-
|Dydhyow an Seythen
|ᎯᎸᏍᎩᎢᎦ
|hilvsgiiga
|-
|Dy' Lun
|ᎤᎾᏙᏓᏉᏅᎯ
|unadodaquohnvhi
|-
|Dy' Meurth
|ᏔᎵᏁᎢᎦ
|talineiga
|-
|Dy' Mergher
|ᏦᎢᏁᎢᎦ
|tsoineiga
|-
|Dy' Yow
|ᏅᎩᏁᎢᎦ
|nvgineiga
|-
|Dy' Gwener
|ᏧᎾᎩᎶᏍᏗ
|junagilosdi
|-
|Dy' Sadorn
|ᎤᎾᏙᏓᏈᏕᎾ
|unadodaquidena
|-
|Dy' Sul
|ᎤᎾᏙᏓᏆᏍᎬ
|unadodaquasgv
|}

== Ensamplys ==

=== Enampel a Jerokiek skrifys ===
{| class="wikitable"
!Cherokiek
!Kernowek
!Treuslytherennans
|-
|ᏂᎦᏓ ᎠᏂᏴᏫ ᏂᎨᎫᏓᎸᎾ ᎠᎴ
|Yma pub den dinythys rydh ha
|''Nigada aniyvwi nigeguda'lvna ale''
|-
|ᎤᏂᎶᏱ ᎤᎾᏕᎿ ᏚᏳᎧᏛ ᎨᏒᎢ. ᎨᏥᏁᎳ
|kehaval yn dynita ha reythyow. Ymons
|''unihloyi unadehna duyukdv gesv'i. Gejinela''
|-
|ᎤᎾᏓᏅᏖᏗ ᎠᎴ ᎤᏃᎵᏍᏗ
|kemmynnys gans acheson ha kowses
|''unadanvtehdi ale unohlisdi''
|-
|ᎠᎴ ᏌᏊ ᎨᏒ ᏧᏂᎸᏫᏍᏓᏁᏗ ᎠᎾᏟᏅᏢ ᎠᏓᏅᏙ ᎬᏗ.
|hag y talons dyghtya'n eyl y gila yn spyrys bredheredh.
|''ale sagwu gesv junilvwisdanedi anahldinvdlv adanvdo gvhdi.''
|}

[[Klass:Yeth]]
