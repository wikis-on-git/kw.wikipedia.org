{{Taklow| fetchwikidata=ALL | onlysourced=no| suppressfields= }}

'''Amalrewlivans''' (hanow gwann - amalrewlivel) yw an argerdhow a sew teudhi ha rewi yn ranndiryow a-ugh [[Rewliv|rewlivow]] po ogas dhe rewlivow. Ytho ranndiryow avel [[Kernow]] na veu rewlivys a wodhevis amalrewlivans dres [[Oos an Rew]]. 

Amalrewlivans a dheuth testen akademek yn [[Dororieth|dororieth]] wosa Walery Łoziński, dororydh polonek, dhe gomendya an ger yn 1909.

Yn fenowgh an tir yn ranndiryow amalrewlivel yw rewys, hemm yw stagrew (''permafrost'').
<gallery>
Permafrost_in_Herschel_Island_015.jpg|Block rew yn stagrew
Permafrost_in_Herschel_Island_001.jpg|Stagrew ow teudhi, Enys Herschel, [[Kanada]]
</gallery>
 
== Elvennow a wra nasya amalrewlivans ==
* Dorles - tempredhow yw yeynna yn ranndiryow pella dhyworth an kehysedh.
* Ughder - an tempredh a godh 1°C gans pub 100m a ughelder.
* Frosow keynvor - frosow dhyworth ranndiryow penneghlek a yll yeynhe ranndiryow pella dhyworth an penneghel.
* Brastirekter - ranndiryow yn kres brastir yw yeynna.

== Argerdhow amalrewlivans ==
Amalrewlivans a gaws niver a argerdhow a wra godhesow kemysk avrewlys. An argerdhow a gomprehend:
*  [[Ober rewi-teudhi]] - kylghow a rewi (y'n jydh po hav) ha teudhi (y'n nos po gwav) a gaws dowr dhe efani ha krackya karrek.
<gallery>
Abiskorock.JPG|Dowr a dhe fols y'n garrek, rewi hag efani an fols
Hilton_Fell_-_geograph.org.uk_-_1250531.jpg|Meyn rewvrewys wosa ober rewi-teudhi
Copa%27r_Glyder_Fach_06.JPG|Effeyth ober rewi-teudhi war Glyder Fawr, Kembra
</gallery>
*  Gweresliv - spysow a rewi ha teudhi y'n gweres a gaws an gweres dhe liva war nans leder.
*  Oorliv - hevelep dhe weresliv mes war dir gwastas. Gwres leun a dhowr teudh a liv.
*  Karreklammow - ober rewi-teudhi a wra meyn lows. I a yll kodha war nans leder avel karreslynk po [[Erghslynk|erghslynk]] dhe furvya radel.
*  Erghtewedha - ergh hag a dreyl dhe rew a yll tewedha hag esknias an garrek weli gans gweres dowr teudh.
<gallery>
Wilcox_Pass_trail_at_the_Columbia_Icefields…the_Athabaska_glacier…note_ice_buses_(7897973894).jpg|Kloutys ergh a-ugh an Rewliv Athabaska
Snow_patch_-_geograph.org.uk_-_946112.jpg|Klout ergh yn Alban
</gallery>

[[Restren:Tirfurvow_amalrewlivek2.jpg|skeusennik|400px|right|Tirfurvow amalrewlivel]]
== Tirfurvow ==
* Klusva - (''felsenmeer'' po ''blockfield'' yn Sowsnek) karrek weli a-ugh an rewliv yw terrys gans [[Ober rewi-teudhi|ober rewi-teudhi]].
<gallery>
Path_to_Broad_Crag_-_geograph.org.uk_-_994406.jpg|Klusva war Broad Crag, rann a Scafell Pike, ughella menydh [[Pow Sows]]
Glyder_Fawr_rocks.JPG|Klusva war Glyder Fawr (Cludair yw klusva yn [[Kembrek]]), [[Park Kenedhlek Eryri]]
</gallery>
* Pennvrewyon - (''head'' or ''coomberock'' yn Sowsnek) - godhesow lows gwayys war nans leder wosa gweresliv. An ger ''coomberock'' a gampoll godhesow krey war woles ledrow krey yn Pow Sows dyghow, ''head'' yw term usys yn Kernow yn kynsa (1839) rag godhesow kemysk a garrygi erel, rag ensampel yn Dartmoor.
<gallery>
SolifluctionWyoming1.jpg|Lappys gweresliv a bennvrewyon yn Wyoming
Solifluction_at_Daisetsu_Mt.jpg|Terassys gweresliv yn [[Nihon]] ow tiskwedha an godhesow kemysk
Raised_Beach_-_geograph.org.uk_-_370173.jpg|Treth drehevys ogas dhe Brighton, Pow Sows. War woles yma godhesow treth kyns [[Oos an Rew]], a-ugh yma pennvrewyon gans menhesennow a olifanses kynsistorek (mamothas) ha dowrvergh ynna. 
Climate_history_revealed^_-_geograph.org.uk_-_71736.jpg|Pennvrewyon dhyworth nans yw 20,000-100,000 bledhen
</gallery>
* Dor patronys - dor patronys a hwer le may hwra meyn furvya kylghow, liestuegyon ha linennow, ow krog war an tirwedh leel. Rewi ha teudhi a dreyl an godhesow dhe dhigemyska tewes ha buli.
<gallery>
Melting_pingo_wedge_ice.jpg|Pingo ha dor patronys yn Kanada
Alaska_patterned_ground_1973.jpg|Dor patronys yn Alaska
Permafrost_stone-rings_hg.jpg|Kylghow meyn yn Svalbard
Stone_stripes_-_geograph.org.uk_-_217522.jpg|Linennow meyn yn Alban
</gallery>
* Lappys gweresliv - (''solifluction lobes'' yn Sowsnek) furvyes yns i pan hwrello gweres leun a dhowr liva war nans leder drefen gravedh, ow furvya lappys shap U
<gallery>
SolifluctionWyoming1.jpg|Lappys gweresliv yn Wyoming
Solifluktion_Girlande.JPG|Effeyth gweresliv yn Swistir
</gallery>
* Karnow - (''Tor'' yn Sowsnek) Usys yw an ger ma dhe dheskriva tirfurvow hevelep aga semlant mes furvyes gans niver a fordhow. Yn ranndiryow amalrewlivel, ober rewi-teudhi a vrew rannow a'n karrygi dhe asa blockys an eyl war benn y gila.
<gallery>
Tor_on_Knocknagun,_Wicklow,_Ireland.jpg|Karn yn Wicklow, Iwerdhon
Kilmar_Tor_-_geograph.org.uk_-_7112.jpg|Karn Kilmargh, Goon Brenn, Kernow
</gallery>
* [[Radel]] - (''scree'' yn Sowsnek) furvyes wosa ober rewi-teudhi dhe derri an garrek war alsyow. An darnow a godh war nans an leder serth.
<gallery>
Loch_Coire_Lagan_-_geograph.org.uk_-_2629326.jpg|Radel yn Coire Lagan, [[Menydhyow an Cuiltheann]]
Illgill_Head_screes.jpg|Radel Wastwater, [[Pow an Lynnyn]]
</gallery>

Tundra yw an ekokevreyth kevys yn ranndiryow amalrewlivel, po Arktik/Antarktik, hemm yw penneghlek, po Alpek, menydhyek.
<gallery>
Vontut_National_Park.jpg|Tundra yn Kanada
Sahale_Peak.jpg|Tundra ugheltir yn Washington, Statys Unys
</gallery>

== Gwynslows ==
Gwynslows (''loess'' yn Sowsnek) yw tewes a yll bos hwythys pell dhyworth rewlivow dhe ranndiryow amalrewlivek. Dell yw usys tewes po pri liw melyn yw. Gwynslows a ros y hanow dhe Dhowr Melyn po Hwang Ho yn China. Pur kemmyn yw yn Asi kres ha'n Statys Unys. 
<gallery>
Yellow_River_-_panoramio.jpg|Dowr melyn yn [[China]]
LoessVicksburg.jpg|Gwynslows yn stat Mississippi, Statys Unys
Loess_landscape_china.jpg|Tirwedh gwynslows yn China
</gallery>
[[Klass:Rewlivans| ]]
