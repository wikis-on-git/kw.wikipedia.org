{{Person | fetchwikidata=ALL | onlysourced=no | suppressfields= | nationality = [[Image:Flag of USA.svg|25px]] [[Statys Unys]]}}


Steronydh Amerikanek o '''Annie Jump Cannon.''' Genys o Mis Kevardhu 11, 1863 yn [[Dover, Delaware|Dover]], [[Delaware]] ha merwis veu Mis Ebrel 13, 1941 yn [[Cambridge, Massachusetts|Cambridge]], [[Massachusetts]]. Gans [[Edward G Pickering]], hi a wrug an kevreyth dhe glassa ster, h.y. an [[Kevreyth Klassa Harvard]], selys war dempredh ha klass kammnevesek.

== Bewnans ==
Annie Jump Cannon  o an kynsa a deyr myrgh dhe Wilson Cannon, ser lestri a Delaware ha senedhor an Stat, ha'y nessa gwreg, Mary Jump. Mamm Cannon veu an kynsa dhe dhyski an rannevesow dhedhi, yn unn usya hen lyver steronieth dhe aswon an ster. 

Cannon a gemeri kussul hy mamm, dhe wul resegva a steronieth. Hi a gollas hy hlew pan vo hi flogh, martesen drefen an kleves kogh.  Marnas henna personoleth Cannon o gwresek. Hi a dhewisas na wrussa kavos fleghes.  

Hi a asas dyworth Kolji Wellesley yn 1884.gans gradh yn fisegieth. Ynter 1884 ha 1892 hi a assaya gwellhe hy sleyghneth skeusenweyth. Wosa mernans hy mamm yn 1894 Cannon a skrifas orth hy dyskador kyns a Golji Wellesley, professor Sarah Frances Whiting, dhe wovyn rag ober. Apoyntys hi avel dyskador fisegieth. Dhe sewya hy bern yn steronieth, hi a dhallathas steus yn Kolji Radcliffe (yn le may dyskadoryon a Bennskol Harvard a dhaslavarsa aga arethyow dhe vowysi an Kolji). Cannon a alsa usya Aspiansva Pennskol Harvard, hag yn 1896 hi a gavas ober gans Edward C. Pickering, kevarwodher an virva. 

== Ober steroniethel ==
Yn hy ober, yth esa Cannon ow mires ster, yn unn assaya aga hlassa, a-dro dhe 400,000 anedha. Hi a dhevisyas an Kevreyth Klassa Harvard. An Kevreyth Harvard a glassa ster herwydh tempredh ha liw an golow. Hi a gavas lies pewas yn hy bewnans, rag ensampel, Pewas Owr Henry Draper an Akademi Kenedhlek Skiensow ha Pewas Ellen Richards Ynwedh hi o an venen gynsa dhe gavos doktourieth onourek yn skiens gans Pennskol Rysoghen. Hi a dhiskudhas 300 a ster chanjus, 5 nova hag unn steren dhewek. Hi a omdennas yn 1940.  

== Anjustis ==
Cannon a enebi lies anjustis yn hy bewnans. Hi o skiensydh benow yn bys a wer. Res o hi pledya hy has hy honan. ynwedh hi o bodhar, heb hedhas dhe dharbar klewes. 

==Pewas Annie Jump Cannon==
An Kowethas Steroniethel Amerikanek a dhiskwedh an [[Pewas_Annie_Jump_Cannon_yn_Steronieth|Pewas Annie Jump Cannon]] pub bledhen dhe steronydhyon benow rag ober wordhi yn steronieth. 

[[Klass:Amerikanesow]]
[[Klass:Godhonydhyon]]
[[Klass:Mernansow 1941]]
[[Klass:Steronieth]]
[[Klass:Bywskrif]]
