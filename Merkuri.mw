{{Taklow| fetchwikidata=ALL | suppressfields= * | image2 = Hg-TableImage.svg }}

Elven gymyk yw [[Merkuri|'''merkuri''']] po arghans byw, niver 80 y'n [[An Vosen Beriodek|Vosen Beriodek]]. Y furvell gymyk yw '''Hg''', dhyworth an ger [[Latin]] ''hydrogyrum'', ow styrya arghans linyel. An hanow merkuri a dheu dhyworth an planet. Nyns eus rann dhe verkuri y'n korf denel, mes ev a eksist yn pub tra byw yn mynsow munys awos y vos y'n ayrgylgh. Posna gans merkuri o kemmyn y'n termyn eus passyes, mes pur danow yw lemmyn drefen rewlyansow tynn yeghes ha sawder. Nans yw termyn hir, gorhemmynys o kalomel (merkuri klorid, Hg<sub>2</sub>Cl<sub>2</sub>) avel fysek lowsya. Pan dheuth pockys Frynk ha mos kudyn y'n 15ves kansvledhen, an unnik kur o ''corrosive sublimate'', merkurik klorid (HgCl<sub>2</sub>). Peryllus o an kur, hag ownek o tus a'n kur keffrys ha'n dises.
Arwodhow posna merkuri yw drog penn, penn-dro, hwyja ha drog torr. Nivelyow ughel a verkuri a veu yn gols Isaac Newton (1642-1727), yn gwirhaval dhyworth y ober alkemi, hag yn gols Robert Burns, dhyworth dyghtyans rag an pockys frynk, keffrys ha Myghtern Henry VIII hag Ivan an Euthyk a [[Russi]]. Lavar koth yn [[Sowsnek]] yw ''mad as a hatter''. Hemm a dheu dhyworth devnydh merkuri gans an re hag a wre pali dhyworth milvlew lostledanes ha konines.

Usys o moon merkuri, vermeyl po ''cinnabar'' (merkuri sulfid, HgS), avel liw rudh splann gan lymnoryon kynsistorek dhe afina fowys. Kevys veu jarrik leun a verkuri yn bedh yn [[Egyp]] gans an hendhyskonydh Almaynek, Heinrich Schliemann (1882-1890). An alkemydh Chinek, Ko Hung (281-361OK) a skrifas a-dro dhe varth a dreylya ''cinnabar'' rudh splann dhe verkuri arghansek orth y dommhe. [[Aristotle]] an grek, ha'n Roman, Pliny an Kottha a wodhya hemma ynwedh.

''Cinnabar'' yw an chif moon hwath, kevys yn [[Spayn]], [[Russi]] hag [[Itali]] dre vras. Askorrys yw 8,000 tonnas an vledhen. Usys yw dhe wruthyl [[klorin]] ha [[sodiom]] hydroksid. Nyns eus devnydh dhe verkuri rag tempredhellow, gul hattys ha batriow lemmyn.

Ensampel drok a dhefolya kerghynnedh gan merkuri veu an terosa [[Baya]] Minimata yn [[Nihon]] y'n 1950ow. Kowethyans kymyk leel a wrug diskarga 100 tunnas a verkuri an vledhen dres 30 bledhen. Yth esa gans puskes an baya nivel ughel a verkuri. Evredhek o dres 10,000 a dus a gavas 'Dises Minimata'. 

Poos atomek merkuri yw 200.59, y boynt teudhi yw -39°C ha'y boynt bryjyon yw 357°C. Y dhosedh yw 13.5kg an liter. Alkan linyel arghansek yw merkuri.

==Mirva==
<gallery class="center" widths="175px" heights="150px">
Restren: Cinnabar_(New_Almaden,_California,_USA)_(18824306236).jpg |skeusennik|Vermeyl po ''cinnabar''
Restren: The_story_of_the_comets_-_Sir_Isaac_Newton.jpg |skeusennik|[[Isaac Newton]]
Restren: Packet_of_mercurous_chloride_tablets,_Kassel,_Germany,_1914-_Wellcome_L0058828.jpg |skeusennik|Pellenigow kalomel
Restren: Lascaux_painting.jpg |skeusennik|Lymnans fow Lascaux, [[Pow Frynk]]
Restren: Maximum_thermometer_close_up_2.JPG |skeusennik|Tempredhell merkuri
Restren: PG_1063Burns_Naysmithcrop.jpg |skeusennik|Robert Burns
Restren: Heinrich_Schliemann_1879.jpg |skeusennik|Heinrich Schliemann
</gallery>

[[Klass:Elvennow kymyk]]
