[[Restren:Paddle Steamer "Alexandra" Gunnislake.jpg|skeusennik|Lanwes Ughel dhe Benn an Gores — gorhel tro ethen ''Alexandra'', 127 tonnas, 126 tros-hys y hirder, yn unn wrothtreylya ryb entrans an Dowrgleudh Teyl Tamar yn 1906.<ref>http://www.canalroutes.net/Tamar-Manure-Navigation.html</ref>]]
[[Dowrgleudh]] forsakyes yn [[Kernow]] est yw an '''Dowrgleudh Teyl Tamar''' ({{lang-en|Tamar Manure Navigation}}).

== Istori ==
Fondyes a veu'n Kompani Dowrgleudh Teyl Tamar (Tamar Manure Navigation Company) yn 1794.<ref>http://www.tvia.org.uk/pages/tamarmanurecanal.shtml</ref> Y borpos o ystyn gorholya a-bervedh y'n pow gans 30 mildir (48.3 km) a Benn an Gores ogas dhe [[Dowrgonna|Dhowrgonna]] dhe [[Pons war Damar|Bons war Damar]] yn [[Tredamar North]], hemma a vynnsa ystyn hys gorholadow an [[Tamer|Tamar]] a 20.1 mildir (32.3km) dhe 50.1 mildir (68.4 km). Reyth an Governans yn 1796 a asas an oberansow, hag yth esa'n kompani powerhes dhe wellhe ha rewlya gorholya war an Dowr Tamar a [[Morwellham Quay|Gay Trevorwel]] yn-bann dhe'n Skathboll, yn Blanchdown ogas dhe Dhowrgonna. A'n le ma y fynsons byldya dowrgleudh. Nyns eth pella es Dowrgonna, ha'n ober a stoppyas yn 1808. Skathow hir bys dhe 30 tonnas a yllas mos yn-rag mar bell avel Pons Nowyth yn Dowrgonna,<ref>Booker, F, Industrial Archaeology of the Tamar Valley, (1967)</ref> ow tremena'n gores (dhe Benn an Gores) dre dhowrgleudh 500 lath (457.2 meter) dhe'n west a'n avon. Hemma o'n unsel oberans gorfennys y'n ragdres derowel, hag y feu asonwys avel an Dowrgleudh Teyl Tamar. 

An ynpertha a wodeyl, aswonys avel "teyl" dhe bols an drehevyans, ha glow kepar ha'n esperthi a vryckys ha growan a hys an gorhelyans kott ma a waynyas prow rag lies bledhen. An dowrgleudh a Lannstefan dhe Dredamar a veu gorfennys yn 1826 avel rann a ragdres aral, an [[Dowrgleudh Porth Bud]].<ref>Otter (1994: 29)</ref> Devnydhyas an dowrgleudh dhe brovia glow dhe Asweythva Dowrgonna bys yn 1914.<ref name=":0">https://historicengland.org.uk/listing/the-list/list-entry/1329331</ref> An Dowrgleudh Teyl Tamar a hedhas oberi yn 1929 ha'n kompani a worfennas yn 1942.<ref name=":1">http://www.canalroutes.net/Tamar-Manure-Navigation.html</ref>

== Deskrifans ==
Yth esa gans an dowrgleudh unn [[lok]] esa desedhys orth Penn an Gores, neb 200 lath (182.9 meter) kyns Gasweythva Dowrgonna.<ref name=":1" /> An lok ma a asas gorholyon dhe sevel a dhowrow lanwes an Tamar dhe nivel an dowr a-ugh dhe'n gores. Y feu gwrys a rowan hag o 70 x 20 tros-hys (21.3 x 6 meter) y vraster. Skeul eghek a dremenas an lok.<ref>''Cornwall 25-inch'' (Map). Ordnance Survey. 1906. § XXX.5.</ref> An hyns gorholadow a-hys an Tamar ha'n Dowrgleudh Teyl yn-dann rewlyans an kompani o tri mildir (4.8 km) y hys.

== Hedhyw ==
Y'n jydh hedhyw forsakyes yw an Dowrgleudh Teyl Tamar, hag ytho y hworfenn gorholyans an Tamar yn-dann an gores. Dyji gwithyas an lok yw chi privedh lemmyn ha kales yw drehedhes an dowrgleudh awos an prysk ha studh an hensi.<ref>https://www.theguardian.com/environment/2016/nov/30/tamar-manure-canal-nature-autumn-country-diary</ref> Kist an lok a sav hwath ha dowr a fros dresto heb lett, hag yn 2002 ha 2007 yth esa remenans yetys dowr diskerys ha daffar gwynsya hwath gweladow dhe'n soth a'n kist, kepar ha post ankorya horn.<ref name=":0" /><ref>https://historicengland.org.uk/listing/the-list/list-entry/1007302</ref> Nyns eus remenans vyth a'n tetys dowr dhe'n north a'n lok. Yma'n dowrgleudh war rol Meyn Kov Koth, Niver 984.

== Gwelewgh ynwedh ==
[[Dowrgleudh]]

[[Dowrgleudh#Rol a dhowrgleudhyow yn Kernow|Rol a Dowrgleudhyow yn Kernow]]

[[Tamer|Dowr Tamar]]

[[Ranndir Balweyth Tamar]]

== Pennfentynnyow ==

[[Klass:Dowrgleudhyow yn Kernow]]
