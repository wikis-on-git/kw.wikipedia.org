{{Taklow| fetchwikidata=ALL | onlysourced=no| suppressfields= }}

[[Restren:MariannowA.jpg|skeusennik|350px|An eghennow dyffrans a varianow]]
'''Marian''' yw tommen a [[Rewtinyow|rewtinyow]] godhesys gans [[Rewliv|rewliv]]. Drefen myns ha nerth an rewliv, ev a yll karya stoff a bub myns, dhyworth tewes ha [[pri]] dhe vili meur, hemm yw rewtinyow. 

Marianow yw godhesys yn niver a dylleryow dyffrans.

== Pennmarian ==
An brassa rann a'n godhesa a hwer war benn isella an rewliv, yn tommen meur henwys pennmarian ({{lang-en|terminal moraine}}). An pennmarian a dhiskwedh an tyller pella drehedhys gans an rewliv. Pan hwra an rewliv dalleth teudhi, an pennmarian a yll bos arge dhe'n dowr a fros dhyworth an rewliv. Ytho furvyes yw [[Lynn ragrewlivel|lynn ragrewlivel]].

<gallery>
Terminus_of_Wordie_Glacier_in_northeast_Greenland_with_small_terminal_moraine.jpg|Pennmarian Rewliv Wordie yn Greunland
Moraine_frontale_du_glacier_d%27Arcine.JPG|Pennmarian meur yn [[Alpow]] [[Pow Frynk]]
Salpausselat-kartta.svg|Tylleryow pennmarianow yn [[Pow Finn]]
</gallery>

== Selvarian ==
Keffrys ha'n pennmarian, yma godhesans yn dann an rewliv plastrys a-dreus an tir (selvarian). Gelwys yw hemma ''ground moraine'' yn [[Sowsnek]]. Selvarian a furv breow byghan po gwastatiryow leven. Rann anodho yw stoff herdhys gans an rewliv ha rann rewtiryow teudhys pan wrello an rewliv kildenna. Furv a selvarian yw [[Bronn (tirfurv rewlivel)|bronn]].
<gallery>
Ground_moraine_9004.jpg|Selvarian
MorainesLakeLouise.JPG||Selvarian yn Lynn Louise, [[Kanada]]
</gallery>
== Marian tenewen ==
[[Karrek|Karrygi]] terrys dhyworth tenwennow an nans gans [[Ober rewi-teudhi|ober rewi-teudhi]] a godh avel [[radel]] dhe denewen an rewliv. An rewliv ynwedh a herdh rewtinyow lows dhe'n tenwennow. Hemm a furv marian tenewen.

== Marian kres ==
Pan wrello dew rewliv metya, an marianow tenewen a jun dhe furvya marian kres. Y hwelir marianow kres avel skethow tewl a-hys an rewliv.

<gallery>
Nuussuaq-peninsula-moraines.jpg|Marianow kres ha tenewen, Nuussuaq, [[Greunland]]
MtBlackburn-KennicottGlacier.jpg|Marianow kres ha tenewen, Rewliv Kennicott, [[Alaska]]
St_Patricks_Causeway-by-Ian-Warburton.jpg||Sarn Badrig, marian tenewen yn [[Kembra]]. Gwrys veu an skeusen 4km a'n arvor yn Baya Ceredigion
</gallery>

== Marian ughrewlivel ==
Marianow ughrewlivel yw furvyes gans rewtinyow kuntellys war benn an rewliv. Hemm a yll hwarvos drefen liv an rew tro'ha'n arenep y'n [[Parth ablasya|barth ablasya]], teudhi a rew arenep po radel ow kodha war an rewliv dhyworth fosow tenewen an [[Nans U|nans U]]. 

<gallery>
Wilcox_Pass_trail_at_the_Columbia_Icefields…the_Athabaska_glacier…note_ice_buses_(7897973894).jpg|Marian ughrewlivel war benn an Revliv Athabaska yn Kanada. (Notyewgh an kyttrinyow tornysi war an rewliv)
</gallery>
[[Klass:Rewlivans| ]]
