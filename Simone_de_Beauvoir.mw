{{Den|fetchwikidata=ALL|onlysourced=no|suppressfields=ymgynghorydd y doethor}}

'''Simone Lucie Ernestine Marie Bertrand de Beauvoir''' (9 Genver 1908 â€“ 14 Ebrel 1986) o [[Skrifa|skrifer]], skiansek, [[Benelegorieth|benelegor]], damkanydh sosyel, [[Socyalieth|socyalydh]], gweythresor [[Politegieth|politek]] ha [[Filosofieth|filosofer]] hanvosek [[Pow Frynk|frynkek]]. Kyn na wrug hi omsynsi avel filosofer ha nag esa hi prederys dhe vos onan dhe dermyn hy [[mernans]], hi o delanwes meur war dhamkanieth venelek ha [[hanvosegieth]] venelek.

De Beauvoir a skrifas [[Romans|romansow]], assays, bewskrifow, ha skrifow erel ow tochya filosofieth, politegieth ha kudynnow sosyel. Hy ober an moyha aswonnys yw ''The Second Sex'' (An Nessa Reydh) a 1949, dielvennans gans meur a vanylyon yn kever arwask [[Benyn|benenes]] hag oberen selvenel a venelogieth an oos. Hy romansow an moyha kerys yw ''She Came to Stay'' ha ''The Mandarins''. Hi a waynyas Prix Goncourt 1954, Pewas Jerusalem 1975 ha Pewas Stat Ostri rag Lien Europek 1978. 

[[LKDT|Diwreydhel]] o hi hag yth esa hi yn keskowethyans reydhel gans nebes hy studhyoresow. Aswonnys o hi ynwedh rag hy keskowethyans ygor gans filosofer frynkek [[Jean-Paul Sartre]] dres oll hy dedhyow. Hi a verwis a [[niwmonia]] an 14ves Ebrel 1986 yn [[Paris]], 78 hy bloodh.

{{unn k}}
{{Posek 1,000}}

[[Klass:Mernansow 1986]]
[[Klass:Skriforyon]]
[[Klass:Frynkyon]]
[[Klass:Socyalydhyon]]
