{{Taklow| fetchwikidata=ALL | suppressfields= * | image2 = Sn-TableImage.svg }}

'''Sten''' yw [[elven gymyk]] gans an arwodh '''Sn''' ha'n niver atomek 50. Alkan 'truan' yw ev, avel arghans y liw, a sevel orth kesknians. Y hyllir y usya avel nivel difresyas erbynn kesknians war sortow erel a alkan. An ger sten a dheu dhyworth an ger [[Latin]] ''stannum'', martesen dhyworth an ger [[Sanskrytek]] ''stan'', ow styrya kales. Usys veu sten dhe wul kannow rag an kynsa prys yn 1812 gans John Hall ha Bryan Donkin yn Deptford, [[Pow Sows]]. Gerys-da ens i gans an Morlu Riel.
[[Restren:Jupiter symbol.svg|60px|left|Arloedh alkymyk rag sten.]]

Yma balyow sten dhe bymthek bro warn ugens y'n Norvys. Kynth yw skant an elven. Hanter a sten y'n bys a dheu a-dhyworth [[Asi Soth-Est]]. Askorrans ollvysel yw a-dro dhe 140,000 tonnas an vledhen. Sten o unn a'n kynsa sortow a alkan aswonnys gans tus. A-dhia 3 500 kyns [[Oes Kemmyn|OK]] y hwres devnydh anodho rag krevhe [[kober]]: brons yw an metol ow sywya. Yntra [[Kernow]], [[Dewnans]] ha [[Rom]], [[Pow Grek]], h.e., yth esa kenwerth posek a sten. Yma niver a gesalkenyow sten, rag ensampel, soder (33% sten ha 67% [[Plobm|plomm]]), plommsten (''pewter'', 85%sten, 7% kober, 6% [[bismuth]] ha 2% [[antimoni]]), alkan klogh (76% kober ha 24% sten), hag amalgam dynsek (60% [[arghans]], 27% sten, ha 13% kober). Kasiterit yw an chif moon.

An diwettha bal sten yn Kernow, [[Bal Crofty Soth]], a dhegeas y'n bledhynnyow 1990.

Poos atomek sten yw 118.71, y boynt teudhi yw 232°C ha'y boynt bryjyon yw 2270°C. Y dhosedh yw 7.3kg an liter. Alkan medhel, hebleth, gwynn-arghansek yw.

=== Kampollansow ===
* [http://periodic.lanl.gov/elements/50.html Los Alamos National Laboratory – Tin] (yn [[sowsnek]])

==Mirva==
<gallery class="center" widths="175px" heights="150px">
Restren: Cassiterite09.jpg |skeusennik|Kasiterit
Restren: Ex_Lead_freesolder.jpg |skeusennik|Soder
Restren: Pewterplate_exb.jpg |skeusennik|Plommsten
Restren: Inside_of_a_tin_platted_can.jpg |skeusennik|Rann a ganna sten
Restren: BryanDonkin.jpg |skeusennik|Bryan Donkin
Restren: Geevor_Mine_23.jpg |skeusennik|Bal Sten Gever yn Kernow
</gallery>

[[Klass:Dororieth]]
[[Klass:Elvennow kymyk]]
[[Klass:Kernow]]
