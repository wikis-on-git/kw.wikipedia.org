{{Taklow| fetchwikidata=ALL | suppressfields= * | image2 = Li-TableImage.svg }}

Elven gymyk yw [[Lithiom|'''lithiom''']], niver 3 y'n [[An Vosen Beriodek|Vosen Beriodek]]. Y furvell gymyk yw '''Li'''. An hanow a dheu dhyworth an ger grek ''lithos'', ow styrya men.

Tanow yw lithiom y'n Ollvys, kyn veu askorrys y'n Bomm Bras. Y'n 19ves kansvledhen, lithion o an dyghtyans rag gowt. Y'n gwettha prys, lithiom a wra gwethhe gowt yn tevri. Yn 1949 diskudhys veu medhek yn Ostrali, John Cade, lithiom dhe wellhe godhevysi gans manek-iselweyth. Erbynn lemmyn, usys yw yn ollvysel.

Diskudhys veu lithiom yn 1817 gans Johan August Arfedson (1792-1841) yn Stockholm. Merkys veu lithiom dhe dhiskwedhes flamm rudh tewl pan geworrys yw dhe dan. An chyf moon yw spodumene (LiAlSi<sub>2</sub>O<sub>6</sub>). Askorrys yw a-dro dhe 7,500 tunnas a alkan lithiom an vledhen rag diwysyans, ha martesen 25,000 tunnas an vledhen rag arvow nuklerek. Lithiom hydrid yw an 'hidrojen' y'n tanbellen hidrojen. Usys yw lithiom oksid dhe wul gweder ha priweyth, medhegneth ha kesalkenyow gans aluminiom ha magnesiom. Gorrys yw batriow lithiom yn euryoryow ha golowysi lughes kameras.

Alkan medhel gwynn-arghansek yw lithiom hag a dhasober yn krev gans dowr. 

==Mirva==
<gallery class="center" widths="175px" heights="150px">
Restren: Spodumene-usa59abg.jpg|skeusennik|Moon spodumene
Restren: Arfwedson Johan A.jpg|skeusennik|Johan August Arfedson
Restren: Flammenf√§rbungLi.png|skeusennik|Flamm rudh lithiom
Restren: Castle_Bravo_Blast.jpg |skeusennik|Tardh an danbellen hidrojen 'Castle Bravo'
Restren: Maxell Lithium CR123A batteries.jpg|skeusennik|Batriow lithiom
Restren: Lithium300mg.jpg|skeusennik|Medhegneth lithiom
</gallery>

[[Klass:Elvennow kymyk]]
