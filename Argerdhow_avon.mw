
Argerdhow naturel yw [[Argerdhow avon|'''argerdhow avon''']]. I a gomprehend esknians avon dredha may hyll avon kemeres daffar dhyworth unn savle ha’ga movya dhe savle aral dre wodhesans avon. 
==Fordhow a esknias godhes==
Avon a guntel godhes (po’n karg) yn peder fordh:
* Kravellans (''corrasion'' yn Sowsnek) – an avon a wra devnydh a demmyn [[grow]] dhe gravas daffar dhyworth an gweli po glannow.
* Kesknians (''corrosion'' yn Sowsnek) – an [[dowr]] a hedeudh [[Karrek|kerrygi]] kepar ha [[krey]] gwrys a [[Kalciom|galciom]] karbonat, po temmyn karrek kepar ha [[kragen]] hag a gomprehend an keth moon avel gwrysow po lim. Treweythyow, y henwir an argerdh ma hedeudhans.
* Gwrians hidrolek – an dowr a wra devnydh a’y boos pan vo ow kwaya dhe herdhya temmyn lows a veyn. Unn fordh arbennik a’n argerdh ma yw kowans (''cavitation'' yn [[Sowsnek]]) dredha may po gweskys hwythennow ayr erbynn an gweli po glannow, hag a entardh, ow terri temmyn erel dhe ves.
* Kesrutyans (''attrition'' yn Sowsnek) yw pan gnouk dew damm karrek erbyn y gila, terri hag askorra temmyn le.
An dresen Hjulström (a-is) a dheskrif an tooth mayth yw res dhe’n dowr y gavos dhe esknias, degi po godhesa daffar.

Usys yw an keth argerdhow gans an mor dhe waya godhes, dre vorfrosow ha dryft an glannow.

[[Restren: Tresen_Hjulstrom.jpg |550px|An dresen Hjulström]]
[[Restren: Treusporth_godhes.jpg |550px|Fordhow a dreusperthi godhes]]
==Fordhow a waya godhes==

Wosa esknians, an avon a dreusberth godhes yn niver a fordhow.
* An karg yn hedeudhans yw an godhes hedeudhys gans an dowr, kepar ha [[kalgh]] po krey.
* Temmigow byghan yw an karg yn krog, skav lowr dhe waya heb tochya gweli an avon.
* Temmigow moy yw gwayys dre lappyans, ow tochya an gweli a dermyn dhe dermyn.
* An karg gweli yw movys poken dre tennans (aga draylya a-dreus gweli an avon) po rolyans mars yns moy krenn.


Myns an godhes treusperthys gans avon yw bras dres eghen. Hanow niver a avonyow a dheu dhyworth aga liw awos bos liwys gans godhes, rag ensampel Hwang He (Dowr Melyn) yn China. Estemys yw dhe’n Hwang He dhegi 800 milvil tonnas a wodhes dhe’n mor pub bledhen, ha’n [[Mississippi]] 400 milvil tunnell. Fennleys yw hanow an godhes hag yw gorrys war leur an nans po [[Fennva|fennva]].
<gallery>
River_sedimentation_%26_erosion.jpg |skeusennik|Karg gweli avon
Encontro_das_Águas_-_Manaus.jpg|skeusennik|[[Kemper]] Avon Negro (tewl) hag [[Avon Amazon]] (leysek) yn Manaos. Leun yw dowr Amazon a wodhes.
Limestone_formations_in_cave.jpg |skeusennik|Fow furvyes gans dowr ow hedeudhi [[Kalgh|kalgh]]
Yellow_River_course_changes.gif |skeusennik|Chanjyow dhe hyns Dowr Melyn yn [[China]] drefen bos an avon owth esknias ha godhesa
Yellow-river-1143340_960_720.jpg|skeusennik|Dowr Melyn yn China
</gallery>

[[Klass:Dowr]]
