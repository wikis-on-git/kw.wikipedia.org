[[Image:Origo Mundi kynsa gwersow.jpg|right|300px|thumb|An kynsa gwersow a ''Origo Mundi''.]]
An '''''Ordinalia''''' yw bagas a dri gwari gwers [[Yeth Kernewek|Kernewek]], skrifys yn kwirhaval gans managhow yn [[Kollji Glasneth]] y'n [[14ves kansblydhen]]. Mater chyf an gwariow ma yw [[kryjyans]] [[Kristoneth|kristyon]]: yma themow dhiworth an [[Bibel]] hag a'n henhwedhlow kryjyansek a o kemmyn yn [[Europa]] y'n [[Oesow Kres]]. Y's gwariys onan pub dydh yn "plenys an gwari" rownd hag o igor dhe'n ayr.

Aswonnvos an Ordinale re besya bys yn termyn Kernewek Diwedhes. [[William Jordan]] a dreylya ''Origo Mundi'' yn furv nowydh (''[[Gwryans an Bys]]'') y'n [[17ves kansblydhen]], ha'n antikwaris a Skol Lulynn a aswonni an gwariow ha gwitha aga mammskrifow. Yn [[1859]], [[Edwin Norris]] a dhyllas an Ordinale yn-dann an hanow ''The Ancient Cornish Drama'', warbarth gans Sowsnekheans ha gramasek Kernewek.

==Origo Mundi==
'''''Origo Mundi''''' (an hanow [[Latin]] rag "Gwrians an Bys" po "Dallethvos an Bys") yw an Kynsa rann a'n Ordinale.
Yma mater an gwari ow synsi ynno lies hwarvedhyans a'n [[Testament Koth]], h.y.:
* gwryans an bys gans [[Dyw]]; istori a [[Adam]] hag [[Eva]], hag a [[Kayn|Gaym]], [[Abel]] ha [[Seth]] (an kynsa 916 gwers)
* hwedhel [[Noy]] ha'n Liv (341 gwers)
* hwedhel [[Abram]] ha'y vab [[Ysak]] (135 gwers)
* derivas [[Moyses]] ha'n Eskerdh dhiworth [[Ejyp]] (503 gwers), ha
* derivas an vaghternyow [[Davydh]] ha [[Seleven|Salamon]] (947 gwers).

==Passio Christi==
Hanow an gwari a styr "Passhyon Krist" yn tiblans.
Mater an gwari ma yw enebieth [[Yesu Krist]] ha [[Satnas]], trial Yesu, ha'y dhugan ha mernans war an Grows. Y skrifas vershyon moy diwedhes a'n gwari avel ''[[Pascon agan Arleth|Passhyon agan Arloedh]]''.

==Resurrectio Domini==
Yma '''''Resurrectio Domini''''' ("Dasserghyans Agan Arloedh") a-dro dhe dhasvywnans Yesu.

==Peswara gwari?==
A-dhiwedhar Dr [[Ken George]] ha [[Keith Syed]] re brofyas yth esa unnweyth unn peswara gwari yn kever oberow Yesu pan ova flogh. (''[[An Gannas]]'', mis-Hedra 2005)

==An tekst kowal==
* [http://wikisource.org/wiki/Origo_Mundi Origo Mundi orth wikisource]
* [http://wikisource.org/wiki/Passio_Christi Passio Christi orth wikisource]
* [http://wikisource.org/wiki/Resurrectio_Domini Resurrectio Domini orth wikisource]

==Kampoellans==
* [[Graham Sandercock]]. ''A Very Brief History of the Cornish Language'', Hayle: [[Kesva an Taves Kernewek]], 1996

[[Category:Kernowek]] [[Category:Bardhonyeth]]

[[br:Ordinalia]]
[[en:Ordinalia]]
[[hu:Ordinalia]]
