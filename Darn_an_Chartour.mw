[[Restren:Middle_Cornish_Charter_Fragment_(Add._Ch._19491).jpg|dyhow|skeusennik|Gorthenep Add. Ch. 19491 y'n Lyverva Vretennek, warnodho an bardhonieth Kernowek Kres henwys Darn an Chartour]]
Bardhonek kott yn [[Kernowek]] yw '''Darn an Chartour''', krysys dhe vos an tekst an moyha a-varr eus dhe'n yeth. Aswonnys yn kynsa y feu gans [[Henry Jenner]] yn 1877, yn mysk chartours a Gernow y'n Lyverva Vretennek, ha dyllys gans Jenner ha Whitley Stokes. Skrifys veu an bardhonek a-dro dhe'n bledhynnyow 1380 dhe 1400.

{| class="wikitable"
!Mammskrif || Lytherennans arnowydh
|-
| style="vertical-align: top;" |
1   golsoug ty coweȝ<br />
2   byȝ na borȝ meȝ<br />
3   dyyskyn ha powes<br />
4   ha ȝymo dus nes<br />
5   mar coȝes ȝe les<br />
6   ha ȝys y rof mowes<br />
7   ha fest unan dek<br />
8   genes mar a plek<br />
9   ha, tanha y<br />
10  kymmerr y ȝoȝ wrek<br />
11  sconya ȝys ny vek<br />
12  ha ty a vyȝ hy<br />
13  hy a vyȝ gwreg ty da<br />
14  ȝys ȝe synsy<br />
15  pur wyr a lauara<br />
16  ha govyn worty<br />
17  Lemen yȝ torn my as re<br />
18  ha war an greyȝ my an te<br />
19  nag usy far<br />
20  an barȝ ma ȝe pons tamar<br />
21  my ad pes worty byȝ da<br />
22  ag ol ȝe voȝ hy a wra<br />
23  rag flog yw ha gensy soȝ<br />
24  ha gassy ȝe gafus hy boȝ<br />
25   kenes mos ȝymmo<br />
25a  ymmyug<br />
26   eug alema ha fystynyug<br />
27   dallaȝ a var infreȝ dar war<br />
28   oun na porȝo<br />
29   ef emsettye worȝesy<br />
30   kam na veȝo<br />
31   mar aȝ herg ȝys gul nep tra<br />
32   lauar ȝesy byȝ ny venna<br />
33   lauar ȝoȝo gwra mar mennyȝ<br />
34   awos a gallo na wra tra vyȝ<br />
35   in vrna yȝ sens ȝe ves meystres<br />
36   hedyr vywy hag harluȝes<br />
37   cas o ganso re nofferen<br />
38   curtes yw ha deboner<br />
39   ȝys dregyn ny wra<br />
40   mar an kefyȝ in danger<br />
41   sense fast indella

| style="vertical-align: top;" |

1   Golsow ty goweth<br />
2   Byth na borth meth<br />
3   Diyskyn ha powes<br />
4   Ha dhymmo deus nes<br />
5   Mar kodhes dha les<br />
6   Ha dhis y rov mowes<br />
7   Ha fest onan deg<br />
8   Genes mara pleg<br />
9   A tann hi<br />
10  Kemmer hi dhe'th wreg<br />
11  Skonya dhis ny veg<br />
12  Ha ty a' fydh hi<br />
13  Hi a vydh gwre'ti dha<br />
14  Dhis dhe synsi<br />
15  Pur wir a lavara'<br />
16  ha govyn orti<br />
17  Lemmyn y'th torn my a's re<br />
18  Ha war an gres my a'n te<br />
19  Nag usi hy far<br />
20  A'n barth ma dhe bons Tamar<br />
21  My a'th pys orti bydh da<br />
22  Hag oll dha vodh hi a wra<br />
23  Rag flogh yw ha gensi soth<br />
24  ha gas hi dhe gavos hy bodh<br />
25  Kyns es mos dhymmo<br />
25a ymmewgh<br />
26  Ewgh alemma ha fistenewgh<br />
27  Dalleth a-varr yn freth darwar<br />
28  Own na borttho<br />
29  Ev omsettya orthis sy<br />
30  kamm na vettho<br />
31  Mara'th ergh dhis gul neb tra<br />
32  Lavar dhiso byth ny vynna'<br />
33  Lavar dhodho gwra mar mynnydh<br />
34  Awos a allo ny wra tra vyth<br />
35  Y'n eur na y'th syns dhe vos mestres<br />
36  Hedre vewi hag arlodhes<br />
37  Kas o ganso re'n Oferen<br />
38  Kortes yw ha deboner<br />
39  Dhis dregyn ny wra<br />
40  Mara'n kevydh yn danjer<br />
41  Syns e fast yndella
|}

==Dyllansow==
*Jenner, H. "The fourteenth century endorsement", yn ''Journal of the Royal Institution of Cornwall''; kevrol 20 (1915/6)
*Williams et al. ''The Charter Fragment and Pascon agan Arluth'' (Evertype, 2020) 

[[Klass:Kernowek]]
