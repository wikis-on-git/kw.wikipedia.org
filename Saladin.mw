{{Den|fetchwikidata=ALL|onlysourced=no|suppressfields=}}

'''Al-Nasir Salah al-Din Yusuf ibn Ayyub''' ([[Arabek]]: الناصر صلاح الدين يوسف بن أيوب; [[Kurdek]]: سەلاحەدینی ئەییووبی, <small>romanekhes:</small> ''Selahedînê Eyûbî''; 1137 – 4 Meurth 1193), aswonnys avel '''Salah ad-Din''' po yn sempel '''Saladin''', o Kurd [[Islam|Islamek]] Sunni hag o an kynsa sodon a [[Ejyp]] ha [[Syri]]. Fondyer o ev a dernieth Ayyubid.

Saladin a ledyas kaskyrgh [[Bresel|breselek]] Islamek erbynn an statys an [[krowskasow]] yn Levant ha lies den Islamek a breder y vos gorour rag fetha an growskasoryon dres 20 bledhen a vatalyow. Y wella trygh o orth an Horns of Hattin yn mis Gortheren 1187 OK. Wosa hemma [[Jerusalem]] a veu kemerys gans an dus Islamek yn mis Hedra 1187 ha ny veu daskorrys arta gans an growskasoryon. 

Ni a borth kov anodho ynwedh rag y gevres a vatalyow erbynn [[Myghternedh Pow Sows|Myghtern Richard Ia]] a [[Pow Sows|Bow Sows]]. Nyns o an batalyow ma sewen yn tien rag po Saladin po Richard, mes wortiwedh an krowskas a fyllis. Saladin a verwis a derthen an 4a a vis Meurth 1193 yn [[Damask]], hware wosa Myghtern Richard dhe dhiberth gans y growskas fyllys. Saladin re rosa y rychys dhe dus boghosek, mes ynkleudhys veu ev yn bedhros yn lowarth yn-mes Mosk Umayyad yn Damask, Syri. 

Orth penn y allos, y sodoneth a yssynsas Ejyp, Syri, Mespotami Ughella ([[Irak]]), an Hejaz ([[Arabi]] west), [[Yemen]], rannow a [[Afrika]] Gledh ha Nubia.

{{unn k}}
{{Posek 1,000}}

[[Klass:Mernansow 1193]]
[[Klass:Myghternedh]]
