{{Taklow| fetchwikidata=ALL | suppressfields= * | image2 = Na-TableImage.svg }}

Elven gymyk yw [[Sodiom|'''sodiom''']], niver 11 y'n [[An Vosen Beriodek|Vosen Beriodek]]. Y furvell gymyk yw '''Na'''. An hanow a dheu dhyworth an ger [[Sowsnek]] ''soda'', hanow an furvell a dheu dhyworth an ger [[Latin]] ''natrium'', ow styrya soda ynwedh. Essensek yw sodiom dhe enevales, mes le essensek yw dhe blansow. Sodiom a wra rewlya gwaskedh goos ha gwaskedh osmotik. Res yw dhe'n korf kemeres provians reyth drefen sodiom dhe vos kellys a'n korf dre'n lonethi.

Kampollys veu sodiom karbonat (soda - Na<sub>2</sub>CO<sub>3</sub>) y'n [[Bibel]]. Usys yw dhe weres golghi ha gul [[gweder]] y'n termyn eus passyes. Kevrin veu komposyans holan ha soda, ha Lavoisier y honan a dybis bos [[nitrojen]] ynna. [[Syr Humphrey Davy]], an kymygydh a [[Kernow|Gernow]], a dhiskudhas alkan sodiom yn 1807 pan wrug devnydhya elektrolysans dhe lehe soda tanek, sodiom hidroksid NaOH (''caustic soda'') dhe alkan sodiom.

Askorrys yw sodiom dhyworth halit Na<sub>3</sub>(CO<sub>3</sub>)(HCO<sub>3</sub>). Kevys yw yn [[Almayn]], [[Poloni]] ha'n [[Statys Unys]], a-dro dhe 200 milvil tonnas an vledhen, orth pompya [[dowr]] tomm yn-nans tell dh'y hedeudhi ha pompya brin yn-bann. Usys yw brin dre vras y'n diwysyans kymyk (60%) dhe wul [[klorin]] ha sodiom hidroksid, 20% anedha a dhe'n dhiwysyans boos avel keveythyans, ha'n 20% aral dhe worra war'n fordhow y'n gwav. Sodiom hidroksid yw chif lisliwen an diwysyans, hag usys yw y'n chi dhe glerhe karthpibow. Yma edhom dhe'n diwysyans gweder a dhevnydh sodiom karbonat, hag usys yw yn diwosow pik-pik. Usys yw alkan sodiom yn golowysi stret.

Poos atomek sodiom yw 22.99, y boynt teudhi yw 98°C ha'y boynt bryjyon yw 883°C. Y dhosedh yw 0.97kg an liter. Alkan medhel gwynn-arghansek yw hag a dhasober yn ayr ha dowr. Synsys yw yn dann parafyn.

==Mirva==
<gallery class="center" widths="175px" heights="150px">
Restren: Sir_Humphry_Davy,_Bt_by_Thomas_Phillips.jpg|skeusennik|Syr Humphrey Davy
Restren: Aeroflot_Airbus_A330-200_de-icing_Pereslavtsev.jpg |skeusennik|Usys yw brin dhe remova rew dhyworth jynnow ebron
Restren: Dusk_(37147528873).jpg |skeusennik|Golowys stret sodiom
Restren: Shah_Alamdar_salt_dome_20190407_17.jpg |skeusennik|Mengleudh holan
Restren: All_the_washing_powder_you_can_get-2.jpg |skeusennik|Lisiwyow
Restren: NaOH_-_drain-cleaner.jpg |skeusennik|Glanheoryon karthpibow
Restren: Fizzy_Purple_Grape_Soda_(4825113119).jpg |skeusennik|Diwes pik pik
</gallery>

[[Klass:Elvennow kymyk]]
