[[Restren:Muybridge race horse animated.gif|alt=GIF bewhes a gevres a skeusennow kemerys gans Eadweard Muybridge yn 1887. Y oberennow a yll bos gwelys avel fylmys rekordys kyns es fordh wiw rag aga diskwedhes ow kwaya.|skeusennik|GIF bewhes a gevres a skeusennow kemerys gans [[Eadweard Muybridge]] yn 1887. Y oberennow a yll bos gwelys avel fylmys rekordys kyns es fordh wiw rag aga diskwedhes ow kwaya.]]
[[Restren:A Trip to the Moon (Le Voyage dans la Lune).jpg|alt=Fram a vri a'n fylm taw Frynkek Le Voyage dans la Lune (Vyaj dhe'n Loor), gwrys yn 1902.|skeusennik|Fram a vri a'n fylm taw [[Frynkek]] ''Le Voyage dans la Lune'' (Vyaj dhe'n Loor), gwrys yn 1902.]]
'''Fylm''' yw eghen a [[art]] gwelesek usys dhe heveli prevyansow a wra keskomunya tybyansow, [[Hwedhel|hwedhlow]], omglewansow, tekter, kedhlow po ayrgylgh der usya avenyow gwaya. Yn ollgemmyn, an avenyow ma a gans [[son]] hag, yn tanow, kentrynnow erel. An ger "[[sinema]]" yw usys yn fenowgh rag styrya an diwysyans fylm, gwruthyl fylm ha'n furv art gwrys.

An awenyow gwaya a fylm yw gwrys dre skeusenna gwelow gwir gans kamera gwaya mir, dre skeusenna delinyansow po modelys munys gans gisyow ober [[bewheans]] hengovek, dre vewheans [[Jynn-Amontya|jynn-amontya]] hag imajys dinythys gans jynnys-amontya (yn Sowsnek: CGI), po dre gemysk a nebes po oll an gisyow ober ma.

Yn hengovek, y rekordir fylmys war fylm selluloyd der argerdh golowgymyk hag ena y'n diskwedhir dre jynn-towlyans war skrin vras. Y'n jydh hedhyw, yn fenowgh yth yw fylmow besyel yn tien dres an argerdh dien a askorra, lesranna ha diskwedhes. Yn hengovek, fylmys rekordys yn furv golowgymyk a yssynsas sonlergh optek (sonskrifans an geryow kewsys, [[ilow]] ha sonyow erel hag a gans an awenyow).

Fylmys yw taklow gonisogethel gwrys gans gonisogethow hag a wra dastewynya an gonisogethow ma ha'ga nasya. Furv art posek yw fylm, keffrys ha fenten dhidhan meurgerys ha fordh nerthek dhe [[Adhyskans|adhyski]] tus. An sel gwelesek a fylm a re dhodho nerth ollvysel a [[Keskomunyans|geskomunyans]]. Nebes fylmys a dheuth ha bos meurgerys dres an bys der usya istitlow po treusleva dhe dreylya an keskows dhe [[Yeth|yethow]] erel.

Ottomma nebes ensamplow a'n pyth yw fylm: fylm po 'movie' diskwedhys yn sinema, gwydhyow adhyskansek diskwedhys yn klass yn skol, gwydhyow tre a'n teylu, vlog war [[YouTube]], argemmyn war an [[Pellwolok|bellwolok]], towlen [[An Mis]], fylm berr diskwedhys yn [[Gool Fylm Cannes]], gwydhyow artek ombrofys rag an [[Gorsedh Kernow|Orsedh]], hag erel.

{{unn k}}
{{Posek 100}}

[[Klass:Fylmow| ]]
