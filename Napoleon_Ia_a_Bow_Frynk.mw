{{Den|fetchwikidata=ALL|onlysourced=no|suppressfields=}}

'''Napoleon Bonaparte''' (15 August 1769 – 5 May 1821), po '''Napoleon 1a a Bow Frynk''', o [[Politegieth|politeger]] frynkek ha hembrenkyas an [[lu]] a rewlyas [[Pow Frynk]] a 1799 dhe 1814 ha rag spys (an "Kans Dydh") yn 1815. Ev a dheuth ha bos Emperour a Bow Frynk ha Myghtern [[Itali]] avel Napoleon I. Orth penn y allos, yth esa maystri dhodho war veur a [[Europa]].

Genys veu Napoleon yn [[Corsica]] dhe deylu jentyl. Ev a dhyskas kewsel [[Corsek]] kyns [[Frynkek]]. Ev eth dhe Bow Frynk ha dyski bos sodhek an lu. Ev a dheuth ha bos ledyer an lu posek dres an Kynsa Repoblek Frynkek. Yn 1799, ev a dhomwelas an governans yn ''coup d'état''. Y'n kynsa le, y ditel o Konsul. Wosa pymp bledhen, ev a veu stallys avel Emperour Pow Frynk. Y'n kynsa deg bledhen a'n [[19ves kansbledhen|19ves kansvledhen]], Emperoureth Frynk a wrug an [[Breselyow Napoleonek]] gans lies [[pow]]. Wosa lies trygh, Frynk a dheuth ha bos pur bosek yn Europa.

Goryskyn frynkek a [[Russi]] yn 1812 a dheuth ha bos kynsa fethans Napoleon. Ny wrug y lu gwellhe wosa henna. Yn 1814 kesunyans erbynn y Emperoureth a omsettyas orth Frynk ha gwaynya. Napoleon a veu bansys dhe Enys Elba. Wosa le es bledhen, ev a skapyas ha dehweles dhe vos Emperour a Bow Frynk arta. Byttegyns, ev a veu fethys orth Batel Waterloo yn mis Gortheren 1815. Napoleon a veu bansys dhe [[Sen Helena]], rewlys gans [[Breten Veur]]. Ev a verwis ena a ganker an torr, 51 y vloodh.

{{unn k}}
{{Posek 1,000}}

[[Klass:Mernansow 1821]]
[[Klass:Frynkyon]]
