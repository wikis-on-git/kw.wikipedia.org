{{Taklow
 | name = Telescopium
 | fetchwikidata = ALL
 | suppressfields=  
 | image = Telescopium_constellation_map.svg
}}

'''Telescopium''' yw [[ranneves]] aswonnys avel onan a'n 88 aswonnys gans an [[Unyans Steroniethek Keswlasek]] (IAU). Hy o onan a dhewdhek henwys y'n 18ves kansvledhen gans steronydh frynkek Nicolas-Louis de Lacaille hag onan a niver ow tiskwedhes daffar godhoniethel. Hy hanow yw furv Latinekheys a'n ger Greka rag pellweller. 

An steren splanna y'n ranneves yw Alpha Telescopii, isgorrsteren gwynn-glas gans splannvraster a 3.5, hag ena an gorrsteren rudhvelyn Zeta Telescopii splannvraster 4.1. Eta ha PZ Telescopii yw dew gevreyth steren yowynk gans diskow atal ha kesparow korrsteren gell. Telescopium a wra ostya diw steren goynt gans nebes hidrojen, dre lycklod sewyans diw steren wynn gorunys: PV Telescopii, yw steren heliom pooth glas, ha RS Telescopii yw steren varyansel a'n eghen R Coronae Borealis. RR Telescopii yw steren varyansel a dardhas avel nova dhe splannvraster 6 yn 1948.  Yn Telescopium ynwedh yma an kevreyth gweladow kynsa aswonnys gans toll du, QV Telescopii, hag a omdhiskwedh avel steren varyansel gans splannvraster 5.32 dhe 5.39.
<gallery>
Sidney_Hall_-_Urania%27s_Mirror_-_Sagittarius_and_Corona_Australis,_Microscopium,_and_Telescopium.png|Delinyans a Delescopium a 1825.
Constellation_Telescopium.jpg|Ranneves Telescopium
NGC_6584.jpg|NGC6584
HR_6819.jpg|Delinyans a gevreyth an toll du (an toll du yw an resegva rudh)
</gallery>

{{Rannevesow}}
