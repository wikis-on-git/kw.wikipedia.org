{{Taklow| fetchwikidata=ALL | suppressfields= * | image2 = Zr-TableImage.svg }}

Elven gymyk yw [[Zirkoniom|''zirkoniom'']], niver 40 y'n [[An Vosen Beriodek|Vosen Beriodek]]. Y furvell gymyk yw '''Zr'''. An hanow a dheu dhyworth hanow an moon zirkon (dhyworth an ger [[Persek]] ''zar-gun'', ow styrya 'avel owr'). Kevys yw zirkoniom yn [[An Spektrum Elektrotennvenek|spektrum]] [[Steren|ster]] klass-S, meyn kawos ha [[Karrek|kerrygi]] dhyworth an [[Loor]]. Nyns eus rann vewoniethel dhe zirkoniom, mes nyns yw y holanow gwenonek. 

Yma zirkoniom yn gemmow zirkon, feth hag veu diskudhys yn 1789 gans Martin Heinrich Klaproth (1743-1817). [[Syr Humphrey Davy]] a assayas enyshe zirkoniom der elektrolysans, mes ev a wrug fyllell. Enyshes veu zirkoniom rag an kynsa prys yn 1824 gans Jöns Jacob Berzelius (1779-1848). Kales ha brottel yw alkan zirkoniom  mar nag yw pur, mes es y dhyghtya yw an alkan pur.

An chif monow yw zirkon (ZrSiO<sub>4</sub>), kevys yn [[Ostrali]], an [[Statys Unys]] ha [[Shri Lanka]], ha baddeleyit (zirkoniom oksid, ZrO<sub>2</sub>), kevys yn [[Brasil]]. Askorrans ollvesel yw a-dro dhe 7,000 tonnas an vledhen. Usys yw yn [[priweyth]], daffar hag a worthsevel tommder avel fornow, [[gweder]], kymygennow ha kesalkenyow. Priweyth gwrys a zirkoniom a gyv devnydh avel kellyl, gwelsow ha daffar golf. Gwerthys yw zirkonow avel gemmweyth ynwedh. Usys yw an brass ranna a askorrans ollvysel an alkan yn dasoberoryon nuklerek. 

Poos atomek zirkoniom yw 91.22, y boynt teudhi yw 1852°C ha'y boynt bryjyon yw 4377°C. Y dhosedh yw yw 6.5kg an liter. Alkan kales lenter arghansek yw, hag a worthsevel kesknians yn ta.

==Mirva==
<gallery class="center" widths="175px" heights="150px">
Restren: W_Aquilae_binary.jpg |skeusennik|W Aquilae, steren glass-S
Restren: Jöns_Jacob_Berzelius.jpg |skeusennik|Jöns Jacob Berzelius
Restren: CANDU_fuel_bundles.jpg|skeusennik|Gwelynni keunys nuklerek, gwrys a gesalkan zirkoniom
Restren: Baddeleyite-md12a.jpg|skeusennik|Baddeleyit
Restren: ZirkonBlau.jpg |skeusennik|Zirkon glas
Restren: Dalstrong_Ceramic_Knife.png |skeusennik|Kollell briweyth
</gallery>

[[Klass:Elvennow kymyk]]
