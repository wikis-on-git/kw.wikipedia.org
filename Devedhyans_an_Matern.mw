'''Devedhyans an Matern''' (Devedhyans an Mytern) yw can [[Nadelik]] scrifys gans [[Henry Jenner]].

==Geryow==
Sav aman, Dinas Dew, devedhes yu<br/>
Dha Wolow, an roul coth yu tremenes,<br/>
Fethes an Escar, taw an Tuller deu,<br/>
An Matern gwir a dhe wostewedh dhes.

Tewlder a wressa kîdha fas an bes,<br/>
Trom warnen ny drog-allosow an Nos.<br/>
En splander sans Ev a ve denethes;<br/>
Golow yu'n bes, ha'n Matern ny ow tos.

An Vaternes a'n sens war î deulin;<br/>
Matern Maternow, heb brîs yu Dha Drôn!<br/>
Mîreugh, coyn rîal rag E vegyans gwin,<br/>
Ha'n Werhes worth E vaga a'i deuvron.

Kensyu saw beugh has asen ol adro,<br/>
Ha bîgely 'ga Matern dho wordhya,<br/>
Omblegya wra Maternow prest dhodho,<br/>
E vîgely gans roow dhô servya.

'Wren E gorona lemmen? Nynsyu gwres<br/>
E ober; tanow yu E servisy.<br/>
En dadn E dreys pan vedh pebtra settyes,<br/>
Coron adro dhoy dal y whorrans y.

'Wren E gorona gans owr? Nyns yu'n êr;<br/>
Garlons a dhevnedh aral rag E ben,<br/>
Pan wel tîs ol an bes en gordhyans mêr<br/>
Agan Matern ow roulya a'n Grows-Pren,

Lowenen; ottama 'gan Matern ny.<br/>
Hedhew a'n dra a wharfo na woleugh.<br/>
Ogas dhoy Stevel-Trôn heb own deugh why;<br/>
Marîa'n Vaternes a elow dheugh.
