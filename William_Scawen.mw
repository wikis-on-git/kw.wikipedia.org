{{Den | fetchwikidata=ALL | onlysourced=no | suppressfields= }}
'''William Scawen''' (1600â€“1689) o onan a ragresoryon dasserghyans an yeth [[Kernewek]]. Politeger ova hag esel an [[Chi Kemmynyon a'n Ruwvaneth Unys|Chi Kemmynyon]] yn 1640, ha batalya a-barth an Rielydhyon yn [[Kas an Pymp Kenedhel]] 

==Bewnans==
Scawen o mab Robert Scawen a Lannales hag Isabella Nicholls, myrgh Humphrey Nicholls a [[Eglostudi]]. Den jentyl kernewek hag Isgwythyas an Stenegyon ova. Yn mis Ebrel 1640, etholys veu avel esel senedh rag [[Lannales]], hag ena rag [[Logh]] est y'n Senedh Kott. Skoodhyer o a-barth an acheson Riel y'n Bresel Vredereth (Kas an Pymp Kenedhel), ow batalya ryb tenewen soudoryon Kernewek aga yeth. Wosa an Astiveryans, ev o onan a'n huni profyes rag enor Marghek an Dherowen Riel. 

Pan ve Scawen 78 bloodh, ev a gonvedhas bos an yeth Kernewek ow merwel a dalleth skrifa dornskrifow manylys. Ynter 1679 ha 1680, ev a wrug treylyans [[Sowsnek]] a'n gwari ''[[Pascon agan Arluth]]''.  Ev a besyas gans notennow war "Passio Christi", rann a'n [[An Ordinalia|Ordinalia]], gwithys yn Lyverva Bodleian yn [[Rysoghen]]. An notennow a gomprehend derivas ow tochya yeth, maneryow ha gonisogeth an dus Gernewek. An unnik versyon a veu dyllys yw kynsskrif kott, mes an dornskrif y honan yw pur hir, kansow a folennow, gans notennow byghan keworrys awosa yn y dhornskrifans dilennus. 

==Skilaow rag difygyans an yeth==
Ev a aswonnis hwetek skila rag difygyans an yeth.
*1. difyk lytherennans arbennik dhe Gernewek
*2. lettyans an dhrewydhyon gans [[Kristonedh]] 
*3. lettyans an kevrennow yntra [[Kernow]] ha [[Breten Vyghan]]
*4. diwedh diskwedhyansow an gwariow marth
*5. ny wrug Kernowyon goth skrifa marnas nebes a'ga hwedhlow istorek
*6. kellys veu lies dornskrif Kernewek y yeth pan veu leskys Kastel Rostorrmel yn Kas an Pymp Kenedhel
*7. tus a lettyas usya an yeth moy ha moy
*8. Kernowyon a's tevo yeynder brys ow tochya an yeth
*9. fowt a adhyskans ha kresennow adhyskansek
*10. chanjys veu henwyn pobel ha tylleryow dhe Sowsnek, yn arbennik gans an eglos
*11. nester Dewnens ha'n yeth Sowsnek
*12. bodh an dus jentyl Kernewek dhe dhemedhi Sowson
*13. keniver tus estron ow tos dhe Gernow
*14. delanwes an eglos ha'n fowt a dreylyans an Bibel dhe Gernewek
*15. skorn an dus rych ha'n renkas kres
*16. an fowt a lien skrifys

==Teylu==
Hwor Scawen, Elizabeth, a dhemedhis Martin Keigwin, hag ytho o mamm [[John Keigwin]]. An teylu Keigwin o gweythresek orth skoodhya dasserghyans an yeth Kernewek.

[[Klass:Kenedhlogoryon gernowek]]
[[Klass:Mernansow 1689]]
[[Klass:Politegoryon a Gernow]]
[[Klass:Skriforyon yn Kernowek]]
