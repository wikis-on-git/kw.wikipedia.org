{{Taklow| fetchwikidata=ALL | suppressfields= * | image2 = Ir-TableImage.svg }}

Elven gymyk yw [[Iridiom|'''iridiom''']], niver 77 y'n [[An Vosen Beriodek|Vosen Beriodek]]. Y furvell gymyk yw '''Ir'''. An hanow a dheu dhyworth ''Iris'', ger [[Grew|Greka]] dhe dhuwes an gammneves. Yma dhe iridiom holanow liesliw. Nyns eus rann dhe iridiom y'n korf denel.

Diskudhys veu iridiom hag [[osmiom]] war-barth yn 1803 gans Smithson Tennant (1761-1815) yn [[Loundres]]. Ev a assayas hedeudhi [[platinom]] yn ''aqua regia'', kemyskans a drenken nitrik ha trenken hidroklorik, mes o neppyth avel remenant du. Wosa hwithrans pella, ev a dhiberthas diw elven nowydh, an eyl a henwys ganso iridiom dhyworth y holanow liwek, ha'y gila osmiom dhyworth y fler koynt.

Askorrys yw an vrassa rann a iridiom dhyworth purhe platinom, a-dro dhe 3 tonnas an vledhen. Usys yw y'n diwysyans elektronek, kerri (rag pennow kantolyow (''spark plugs'')), ha dhe wul katalydhyon.

Poos atomek iridiom yw 192.21, y boynt teudhi yw 2410°C ha'y boynt bryjyon yw 4130°C. Y dhosedh yw 22.6kg an liter. Alkan kales, brottel, splann, arghansek yw. Diskudhys veu iridiom y'n kerrygi a gevys war'n amal ynter an [[An Goloven Dhororiethel|Oos Kalghek]] ha'n Kenozoek, nans yw a-dro dhe 65 milvil a vledhennyow. An iridiom y'n garrek ma a dheuth dhyworth an efanvos avel meyn kowas.


==Mirva==
<gallery class="center" widths="175px" heights="150px">
Restren: Smithson_Tennant_Blue_Plaque.jpg |skeusennik|Leghen a enor Smithson Tennant yn Selby, Konteth Evrok
Restren: Willamette Meteorite AMNH.jpg |skeusennik|Men kowas Willamette, gans 4 rann an vilvil a iridiom
Restren: K-T boundary.jpg |skeusennik|Kerrygi an amal Kalghek-Kenozoek
Restren: Spark_plug.jpg|skeusennik|Kantolyow kerri
Restren: Gama Supreme Flat Top ebonite eyedropper fountain pen 3.JPG |skeusennik|Min pluven ynk gwrys a iridiom
Restren: Winged_goddess_Cdm_Paris_392.jpg |skeusennik|An dhuwes Iris
</gallery>

[[Klass:Elvennow kymyk]]
