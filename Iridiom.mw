{{Taklow| fetchwikidata=ALL | suppressfields= * | image2 = Ir-TableImage.svg }}

Elven gymyk yw [[Iridiom|'''iridiom''']], niver 77 y'n Vosen Beriodek. Y furvell gymyk yw '''Ir'''. An hanow a dheu dhyworth ''Iris'', ger grek dhe dhuwes an gammneves. Yma dhe iridiom holanow liesliw. Nyns eus rann dhe iridiom y'n korf denel.

Diskudhys iridiom hag osmiom warbarth yn 1803 gans Smithson Tennant (1761-1815) yn Loundres. Ev a assayas hedeudhi platinom yn ''aqua regia'', kemyskans a drenken nitrik ha trenken hidroklorik, mes o neppyth avel remenant du. Wosa hwithrans pella, ev a dhiberthas diw elven nowydh, unn a henwys ganso iridiom dhyworth y holanow liwek, ha'n aral osmiom dhyworth y fler koynt.

Askorrys yw an vrassa rann a iridiom dhyworth purhe platinom, a-dro dhe 3 tunnas an vledhen. Usys yw y'n diwysyans elektronek, kerri (rag pennow kantolyow (''spark plugs'')), ha dhe wul katalydhyon.

Poos atomek iridiom yw 192.21, y boynt teudhi yw 2410°C ha'y boynt bryjyon yw 4130°C. Y dhosedh yw 22.6kg an liter. Alkan kales, brottel, splann, arghansek yw. Diskudhys veu iridiom y'n kerrygi a gevys war'n amal ynter an Oos Kalghek ha'n Terthek, nans yw a-dro dhe 65 milvil a vledhennyow. An iridiom y'n garrek ma a dheuth dhyworth an efanvos avel meyn kowas.


==Mirva==
<gallery class="center" widths="175px" heights="150px">
Restren: Smithson_Tennant_Blue_Plaque.jpg |skeusennik|Leghen a enor Smithson Tennant yn Selby, Konteth Evrok
Restren: Willamette Meteorite AMNH.jpg |skeusennik|Men kowas Willamette, gans 4 rann an vilvil a iridiom
Restren: K-T boundary.jpg |skeusennik|Kerrygi an amal Kalghek-Terthek
Restren: Spark_plug.jpg|skeusennik|Kantolyow kerri
Restren: Gama Supreme Flat Top ebonite eyedropper fountain pen 3.JPG |skeusennik|Min pluven ynk gwrys a iridiom
Restren: Winged_goddess_Cdm_Paris_392.jpg |skeusennik|An dhuwes Iris
</gallery>

[[Klass:Elvennow kymyk]]
