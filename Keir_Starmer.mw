'''Syr Keir Rodney Starmer''' KCB QC (genys 2 Gwynngala 1962) yw politeger bretennek ha lewydh an [[Parti Lavur]] a-dhia 4 Abrel 2020. Esel senedh rag Holborn ha Sen Pankras yw ynwedh a-dhia 2015. A-gledh yw ev war an vornaswydh politek, hag ev a ombreder bos socyalydh. 

Wosa mos ha bos laghyas yn 1987, laghyas defens o ev, arbeniger yn gwiryow mab den, ha gwrys a veu ev Konseler Myghternes yn 2002. Ena, ordenys a veu vel Kevarwodher Darsewyansow Poblek yn 2008, ha hembrenkyas an Gonis an Darsewyansow an Kurun. Drefen y sodhva avel KDP, marghek a veu gwrys ev yn 2014.

Etholys yn Senedh a'n Ruvaneth Unys yn 2015, Starmer a waynyas an etholans rag lewydh an Parti Lavur yn 2020.

{{DEFAULTSORT:Starmer, Kier}}
[[Klass:Politegoryon a'n Ruwvaneth Unys]]
[[Klass:Socyalydhyon]]
[[Klass:Parti Lavur]]
[[Klass:Eseli Senedh a'n RU 2019-]]
