{{Taklow| fetchwikidata=ALL | suppressfields= * | image2 = Ni-TableImage.svg }}

Elven gymyk yw [[Nikel|'''nikel''']], niver 28 y'n [[An Vosen Beriodek|Vosen Beriodek]]. Y furvell gymyk yw '''Ni'''. An hanow a dheu dhyworth an ger [[Almaynek]] ''kupfernickel'', ow styrya kober an Jowl.

Essensek yw nikel dhe nebes eghennow, mes ny wodhvedhys yw poran an fordh may hwra effeythya an korf. Anella polter nikel a yll kawsya kanker skevens ha tron, hag tava teudhansow nikel a yll kawsya dermatitis. Tus val almaynek a wodhya moon rudh-gell henwys ''kupfernickel'' gansa (kober an Jowl, awos ny yllens kavos alkan dyworto). Usys o gansa dhe liwa gweder gwyrdh. Yn 1751 diskudhys veu alkan nikel gans Axel Fredrik Cronstedt yn [[Stockholm]]. 

Meur a'n nikel war an nor a dheuth dhyworth meyn kowas. Men kowas bras hag a dhiyskynnas yn ranndir Sudbury, [[Kanada]], nans yw a-dro dhe 2 bilvil a vledhynnyow, a styr bos balyow bras ena (30% a askorrans ollvysel). [[Ostrali]] hag [[Indonesi]] a askorr meur a voon ynwedh. Kolonnen an nor yw gwrys a [[horn]] a nikel. 

Yn 1844 diskudhys veu bos nikel pur dha dhe weres gans platyans [[arghans]]. Lemmyn usys yw dhe wul dur dinam. Es yw dhe wul gwiver dhyworth nikel. Yma meur a wlasow ow tevnydhya nikel dhe wul bathow. Yma niver a gesalkenyow arbennek ow komprehendya nikel, kepar ha:

''Invar'' yw 64% horn ha 36% nikel. Ny wra omlesa pan yw tommhes. Usys yw yn klockow ha snodow musura.

''Nikrom'' yw nikel gans ynter 11% ha 22% [[kromiom]]. Ev a wra gorthsevel tommder. Usys yw yn fornow ha krasellow.

''Monel'' yw 70% nikel ha 30% [[kober]]. Da yw rag gorthsevel kesknians gans dowr an mor. Usys yw dhe wul gwelynni kengorreroryon yn gorholyon.

''Nikel aluminid'' (Ni<sub>3</sub>Al) yw pur grev yn tempredhow ughel. Usys yw dhe wul jynnow fusennow ha jettow.

''Nitinol'' yw 55% nikel ha 45% [[titaniom]]. Yma dhe'n alkan ma an gallos dhe berthi kov furv kyns. Usys yw dhe wul framyow dewweder.

Usys yw nikel avel katalydh dhe dreylya oylow dybradow dhe vlonegow, dre henna ow kul 'margarine'. 

Poos atomek nikel yw 58.69. Y boynt teudhi yw 1453°C ha'y boynt bryjyon yw 2732°C. Y dhosedh yw 8.9kg an liter. Alkan arghansek, lenter, es y dhyghtya yw.  
==Mirva==
<gallery class="center" widths="175px" heights="150px">
Restren: Axel_Fredrik_Cronstedt.JPG |skeusennik|Axel Fredrik Cronstedt
Restren: Widmanstatten_hand.jpg |skeusennik|Men kowas nikel
Restren: Nickel2.jpg |skeusennik|Bathow nikel a'n Iseldiryow
Restren: NiCd various.jpg |skeusennik|Batriow nikel-[[kadmiom]]
Restren: RS-68_rocket_engine_test.jpg |skeusennik|Jynn fusen
Restren: Monel-valves--The-Alloy-Valve-Stockist.JPG |skeusennik|Klapes gwrys a ''monel''
Restren: Sudbury_Wanapitei_WorldWind.jpg |skeusennik|Ranndir Sudbury, Kanada
</gallery>

[[Klass:Elvennow kymyk]]
