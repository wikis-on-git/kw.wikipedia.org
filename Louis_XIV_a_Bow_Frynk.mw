{{Den|fetchwikidata=ALL|onlysourced=no|suppressfields=}}

'''Louis XIV''', aswonnys ynwedh avel Myghtern an [[Howl]] ([[Frynkek]]: ''le Roi Soleil''; 5 Gwynngala 1638–1 Gwynngala 1715) o myghtern [[Pow Frynk]] ha myghtern [[Navarra]] a'n 14ves a mis Me 1643 bys yn y [[Mernans|vernans]]. Myghtern o ev 72 bledhen; hemm yw an hirra rewl kovadhys a vonargh yn [[Europa]]. Y hwelir Louis XIV avel an purr ensampel a [[absolutieth]]. 

[[Flogh]] diswaytys a Vyghtern [[Louis XIII a Bow Frynk|Louis XIII]] hag Anne a [[Estrych]]. Nyns esa fleghes dhedha kyns y'ga demedhyans a 22 bledhen. Besydhys veu ev avel Louis Dieudonné (“ro a Dhuw”). Yn 1643, kyns y bympes pennbloodh, y das a verwis hag y hwrug ev herya tron Frynk. 

Awos y vos re yowynk dhe rewlya, y vamm a rewlya Pow Frynk gans Kardynal Mazarin, an menyster chyf a Louis XIII. Wosa mernans Mazarin yn 1661, Louis a dheklaryas y hwre ev rewlya Frynk heb menyster chyf, neppyth na wrug myghtern frynkek yn kov bew. Ev a vynni rewlya avel myghtern ollgallosek, yn-dann grysi bos y nerth avel myghtern devedhys a [[Duw|Dhuw]] ha nag o ev omgemeryansek dhe nagonan marnas Duw y honan.

Louis a verwis a gig marow yn [[Versailles]] an 1a a vis Gwynngala 1715, peswar dydh kyns y 77ves pennbloodh, wosa 72 bledhen war an tron.

{{unn k}}
{{Posek 1,000}}

[[Klass:Frynkyon]]
[[Klass:Mernansow 1715]]
[[Klass:Myghternedh]]
