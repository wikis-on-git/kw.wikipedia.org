{{Lle | fetchwikidata=ALL | suppressfields = }}

'''Jantar Mantar''' yw [[Ertachva an Bys UNESCO]] yn [[Jaipur]], [[Eynda]]. Kuntel yw a 19 daffar [[Steronieth|steroniethel]] drehevys gans an myghtern Rajput, Sawai Jai Singh II, fondyer cita Jaipur. Kowlrwys veu yn 1734. Y’n tyller ma yma euryor [[Howl|howl]] moyha an bys. Wosa damach y’n 19ves kansvledhen, daswrys veu an tyller yn 1902 gans an Raj bretennek.

An hanow Jantar Mantar a dheu dhyworth an [[Sanskrytek]], ow styrya jynn amontya. Porpas an daffar o dhe vusura termyn, dargana difygyow, sewya tylleryow [[Steren|ster]] posek y’n ebron, amontya deklynyansow an [[Planet|planetow]] ha musura ughelderow nevek ha’ga efemerysys.
==An daffar==
An 19 daffar yw:
* Chakra Yantra (haval yw hemma dhe beswar klock yn peswar tyller a-dro dhe’n bys - Greenwich ogas dhe [[Loundres]], Zurich yn [[Swistir]], Notke yn [[Nihon]] ha Saitchen y’n [[Keynvor Hebask]])
* Dakshin Bhitti Yantra (hemm a vusur hanterdydh, ughelder hag anterth korfow an ebron)
* Digamsha Yantra (koloven yn kres dew gylgh, usys dhe vusura azimuth an howl hag amontya termyn howldrehevel hag howlsedhes)  
* Disha Yantra
* Dhruva Darshak Pattika (mires orth ha kavos tyller steren an North)
* Jai Prakash Yantra (diw euryor howl gans shap skudel)
* Kapali Yantra (yma’n daffar ma ow musura kesordenogyon korfow an ebron yn systemow azimuth ha [[Kehysedh|kehysydhek]])  
* Kanali Yantra
* Kranti Vritta Yantra (an daffar a vusur dorhys ha dorles korfow an ebron)  
* Laghu Samrat Yantra (an euryor howl leha y’n tyller) 
* Misra Yantra  (an hanow a styr daffar kemysk, kuntel yw a bymp daffar diblans) 
* Nadi Valaya Yantra (diw euryor howl war dhew du an daffar – rag hanter-bysow north ha soth)  Ev a yll musura termyn gans kewerder a le ages mynysen. 
* Palbha Yantra
* Rama Yantra (drehevyans usys dhe vusura ughelder hag azimuth an howl)  
* Rashi Valaya Yantra (12 rivell euryor howl dhe vusura kesordenogyon ster, planetow ha 12 ranneves) 
* Shastansh Yantra (Daffar yn stevel dowl gans toll pyn y’n fos. Skeusen an howl a godh war radhva pub hanter-dydh dhe vusura kedhlow a-dro dhe’n howl)   
* Unnatamsa Yantra 
* Vrihat Samrat Yantra (Euryor howl moyha an bys. Ev a yll musura termyn gans kewerder a le ages diw eylen.)
* Yantra Raj Yantra (Astrolab brons 2.43 meter a-dreus, onan a’n moyha y’n bys, hag a wra amontya an kalender Hindiek)
<gallery>
Rashivilaya_Yantra,_Jantar_Mantar,_Jaipur,_20191218_0923_9016.jpg|skeusennik|Rashi Valaya_Yantra
Bhairav Temple Jantar Mantar Jaipur.jpg|thumb|Tempel Bhairav – desedhys y’n keth tyller
Ecliptic equator galactic anim.gif|thumb|Jantar Mantar a wra devnydh a dri kevreyth kesordenogyon a aswonnys y’n osow koth. Y’n skeusen, rudh yw an kevreyth ekliptik ha glas an kevreyth kehysedhek 
Laghu samrat yantra.JPG|thumb|Laghu Samrat Yantra
JaiPrakashYantraJaipur20080213-3.jpg|thumb|Jai Prakash Yantra
Jantar Mantar in Jaipur giant sundial.jpg|thumb|right|Flour mires an Vrihat Samrat Yantra

</gallery>
[[Klass:Ertachva an Bys UNESCO]]
[[Klass:Eynda]]
