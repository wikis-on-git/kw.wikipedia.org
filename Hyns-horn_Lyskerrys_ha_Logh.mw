[[File:The Looe Train - geograph.org.uk - 1533865.jpg|thumb|232x232px|Tren war an Linen Nans Logh.]]
An Hyns-horn Lyskerrys ha Logh yw hyns-horn a veu byldyes yntra [[Moorswater]] ogas dhe [[Lyskerrys]] ha [[Logh]] yn [[Kernow]], [[Breten Veur]]. Diwettha an hyns-horn veu ystynnys dhe Worsav Lyskerrys rag junya gans [[Penn-hyns-horn Kernow]]. Kensa rann an hyns-horn a ygeris yn 1860 hag perghennys o gans an Kompani [[Dowrgleudh Kesunyans Lyskerrys ha Logh]]; an dowrgleudh re bia byldyes mogha a-varr rag karya mordewes ha kalgh yn-bann an glynn Avon Logh Est, porpos an dowrgleudh o dhe weres gwellhe an drenkenweres a wlasow ammethek. 

Pan veu trovyes kober ha sten war [[Bre Garn|Vre Garn]], y fons i driys yn-nans dhe borth Logh gans an dowrgleudh; re veur o dalhedh an traffik rag an dowrgleudh ha byldyes veu an hyns-horn. Berr a vona o an kompani hag ev a oberas gans unn lokomotyv hirbrenys wor'talleth. An hyns-horn a garyas monyow dhyworth ranndir balweyth Karn dhe'n mor dhe Logh, keffrys glow ha jynnweythow, ha nebs daffar ammethek yn-bann an glynn.
[[File:Liskeard and Looe Railway 1901.gif|thumb|150x150px|Mappa an Hans-horn Lyskerrys ha Logh yn 1901.]]
Traffik trethyas a dhallathas yn 1879 ha dhe'n unn termyn yth esa estennans moon ow teklinya seulabrys. An kompani a wrug drehevel hyns-horn junyans yntra Moorswater ha gorsav Lyskerrys dhe gennertha traffik trethyas ha gwara ollgemmyn; hemma veu ygerys yn 1901. Yma ledrow serth ha gwarrow glew dhe'n skorren yntra Lyskerrys ha'n dhibarthva dhe Gomm.

Hedhyw ygerys yw an hyns-horn dhe draffik trethyas hwath usi oberys gans Great Western Railway yn-dann an hanow [[Linen Nans Logh]].

[[Klass:Hensi-horn]]
[[Klass:Kernow]]
