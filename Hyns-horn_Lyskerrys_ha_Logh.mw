An Hyns-horn Lyskerrys ha Logh o hyns-horn esa byldyes yntra [[Moorswater]] ogas dhe [[Lyskerrys]] ha [[Logh]] yn [[Kernow]], [[Breten Veur]]. Diwettha an hyns-horn o ystynys dhe Worsav Lyskerrys dhe junya gans an pennhyns-horn Kernow. Rann kensa an hyns-horn a ygerys yn 1860 hag perghennys o gans an Kompani [[Dowrgleudh Kesunyans Lyskerrys ha Logh]]; an dowrgleudh re beu byldyes mogha a-varr dhe garya mordewes ha kalgh yn-bann an glynn Avon Logh Est, porpos an dowrgleudh o dhe weres gwellhe an drenkenweres a wlasow ammethek. 

Pan trovyes o kober ha sten war [[Bre Garn|Vre Garn]], yth ens i driys dhe'n leur dhe borth Logh gans an dowrgleudh; re veur o dalhedh an traffik rag an dowrgleudh ha byldyes o an hyns-horn. Berr a vona o an kompani hag ev a oberys gans unn lokomotyv hirbrenys wor'talleth. An hyns-horn a garyes monyow dhyworth an ranndir balweyth Karadon dhe'n mor dhe Logh, keffrys glow ha jynnweythow, ha neb a dhaffar ammethek yn-barr an glynn.

Traffik trethyas a dhallathys yn 1879 ha dhe'n unn termyn yth esa estennans moon ow teklinya seulabrys. An kompani a wrug drehevel hyns-horn junyans yntra Moorswater ha gorsav Lyskerrys dhe gennertha traffik trethyas ha gwara ollgemmyn; hemma o ygerys yn 1901. Yma ledrow serth ha gwarrow glew dhe'n skorren yntra Lyskerrys ha'n dhibarthva dhe Gomm.

Hedhyw an hyns-horn yw ygor dhe draffik trethyas hwath eus oberys gans First Great Western ha lemmyn ev yw henwelys "An Hyns-horn Glynn Logh".
