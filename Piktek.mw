{{Taklow| fetchwikidata=ALL | onlysourced=no| suppressfields= }}

'''Piktek''' yw an yeth varow kowsys gans an [[Piktyon]], pobel yn [[Alban]] est ha north dhyworth an [[Oos Horn]] dhe'n Kresosow A-varr. Tanow yw an dustuni skrifys rag an yeth marnas nebes henwyn tylleryow ha personel war veyn kov ha rekordow kevos. An dustuni a lever dell yw yeth [[Keltek|Geltek]] hevelep dhe'n yeth [[Brythonek|Vrythonek]] kowsys yn remenans Breten Veur kyns an goryskynnans anglo-saksonek.

Re akademogyon a grysas nag o Piktek yeth Indo-Europek rag termyn hir, mes golok minoryta yw henna lemmyn. 

A-dhia reyn Domnall mac Causantín (''Dòmhnall mac Chòiseim'' yn [[Albanek]] arnowydh) ynter 889 ha 900 KK, y feu argerdh a Albanekkhe dres an 200 bledhen nessa. Gelwys veu an ranndir avel myghterneth Alba yn le myghterneth an Piktyon. Gwirhaval yw bos an yeth marow erbynn 1100KK. Y tybir dell wrug Piktek delenwel Albanek, dre jevisya geryow ha syntaks, drefen bos Albanek moy hevelep dhe'n yethow Brythonek ages [[Iwerdhonek]].
[[Restren:Rouantelezhioù_Piktek-Pictish_Kingdoms.png|skeusennik|Tylleryow an myghternethow piktek (lytherennow bras) ha myghternethow Brythonek erel (lytherennow byghan)]]
===Doronieth===
Henwys yw seyth myghyterneth piktek y’n tekstow koth. An re ma yw 
*(1) Cait yn [[Caithness]] ha [[Sutherland]] arnowydh, 
*(2) Ce, yn Moray ha Buchan arnowydh,
*(3) Circin, yn [[Angus]] arnowydh,
*(4) Fib, [[Fife]] a-lemmyn,
*(5) Fidach, ogas dhe [[Inverness]],
*(6) Fotla, Atholl (Ath-Fotla) y’n dedhyow ma,
*(7) ha Fortriu, yn ranndir Moray lemmyn.

===Dustuni yethoniethel===
An yethor, Guto Rhys, a lever bos a-dro dhe nebes kansow a dharnow kedhlow ow tochya Piktek. An brassa rann anedha yw henwyn tylleryow yn ranndryow piktek ha henwyn personel a Biktyon yn tekstow anglo-saksonek, iwerdhonek hag albanek. Dustuni aral yw geryow chevisya (dre vras yn Albanek) ha skrivedhow Ogham. 

Kevys yw [[Rol a vyghternedh an Piktyon|rolyow a vyghternedh an Piktyon]] y’n dornskrifow ''Lebor Bretnach'' ha ''Kronynyl Piktek''.


Tylleryow Piktek a hwer yn Alban dhe'n north a Dhowr Forth ynter [[Fife]] hag [[Enys Skye]], an brassa rann anedha dhe'n soth a Dornoch Firth. Nebes tanow yns i y'n gogledh pell.

Lies trev ha nasow doroniethel an ranndir a'n jeves hanow Piktek, ow komprehendya: 
*'''Aberdeen''', Aberdeenshire. Ow styrya "aber Dowr Don" (c.f. [[aber]] yn Kembrek ha Kernewek).
*'''Cupar''', Fife. Ow styrya "kemper" (c.f. cymer yn Kembrek).
*'''Keith''', Banffshire. Ow styrya "koos" (c.f. coed yn Kembrek).
*'''Kirkcaldy''', Fife. Ow styrya "tyller an ger gales" (Kembrek ''caer'' ha ''caled'').
*'''Perth''', Perthshire. Ow styrya "perth" (c.f. ha perth yn Kembrek ynwedh).
*'''Yell''', Shetland. Ow styrya "tir boghosek" (c.f. Kembrek ''iâl'').

Re elvennow Piktek a hwer lies gweyth y'n ranndir. Ottomma rol a hwarvosow restrys herwydh an ger Kembrek.

{| class="wikitable"
|-
! Elven (Kembrek) !! Styr Kernewek !! Henwyn tylleryow
|-
| '''bryn''' || bre || Burnbane, Burnturk, Cameron (Markinch), Cameron (St Andrews), Newburn, Strathburn
|-
| '''caer''' || ker || Cardean, Carey, Cargill, Carmurie, Carpow, Carpoway, Crail, Kair, Keir, Kercock, Kirkbuddo, Kirkcaldy
|-
| '''coed''' || koos || Catochil, Inchkeith, Keith, Keith Lundie, Keithack, Keithick, Keithmore, Keithny, Keithney, Keithock, Kitattie, Rothket
|-
| '''dôl''' || pras|| Dalfouper, Dallas, Dallasbraughty, Doll, Dollar, Dull
|-
| '''llannerch''' || lannergh|| Landrick, Lanrick, Lendrick
|-
| '''mig(n)''' || keunek || Dalmigavie, Meckphen, Meigle, Megen, Megevie, Meggen, Meggernie, Midmar, Midstrath, Migdale, Migger, Migvie, Strathmiglo
|-
| '''pant''' || pans || Panbride, Panholes, Panlathy, Panmure, ?Pannanich
|-
| '''pen''' || penn || Pandewen, Pennan, Pinderachy, Pinnel
|-
| '''tref''' || trev || Cantray, Cantress, Menstrie, Montrave, Rattray (Blairgowrie), Rattray (Buchan), Tramaud, Trefor, Trefynie, Trostrie, Troustrie
|}

Re furvow Albanek re gemeras le an furvow Piktek, kynth yw skrifys an hanow gwreydhyel yn istorek. 
*Inverbervie, Kincardineshire. ''Haberberui'' yn 1290, ow tiskwedhes dell wrug ''aber'' Piktek chanjya dhe ''inbhir'' Albanek mes gans an keth styr. 
*Inverie, Fife. Furv a-varr ''Auerin'' (1141), a allsa bos rag ''*Aberin'', h.y an keth chanj dhyworth''aber'' dhe ''inbhir''.
*Kindrochit Alian (Braemar), Aberdeenshire. ''Doldauha'' kyns c.850 KK, gans an elven gynsa ''dôl''.
*Strathtyrum, Fife. ''Trestirum'' yn 1190, ow kampolla chanj dhyworth an Piktek ''tref'', "estate", dhe'n Albanek (styr dyffrans) ''srath''.

=== Skrivedhow Ogham ===

Kynth yw styryow dres 40 a skrivedhow ansur hwath, aswonnys yw bos niver a gomprehend furvow Brythonek. An yethor Guto Rhys a gussul kemeres rach drefen bos an gettesten yethoniethel anwodhevys.
'
Skrivedh Ogham y'n Broch of Burrian, Enysow Ergh, veu treuslytherennys avel ''I[-]IRANNURRACTX EVVCXRROCCS''. Mars yw ''I[-]irann uract cheuc chrocs'', hemm a dhiskwedh ger Piktek hevelep dhe Gembrek Koth ''guract'' (gwrug), yn Kembrek Kres ''goruc}''. Gans styr an peswora ger avel Piktek ''*crocs'' (Kembrek 'croes' dhyworth an Latin ''crux'') ha'n kynsa ger avel hanow personel, an skrivedha a allsa bos lavar Piktek ow tisplegya an den may kervyas an grows. 

An skivedhow yn Shetland yn Cunningsburgh ha Lunnasting, ''EHTECONMORS'' hag ''[E]TTECUHETTS'', yw konvedhys avel lavarow Brythonek ow styrya "hemm yw mar veur" ha "hemm yw mar bell", a-gettep, messachys gwiw rag meyn or.

Treuslytherennys avel ''IRATADDOARENS'', possybyl yw dell gomprehend skrivedh an Men Brandsbutt furv Piktek hevelep dhe'n Bretonek Koth ''irha-'', "ev a worwedh", avel ''IRA-'',y'n skrivedh Lomarec Breten Vyghan.

=== Delanwes war Albanek ===
Hwithrans ow tochya an yeth Albanek, gans Alexander Macbain yn 1896 yn arbennek, re dhiskwedhas niver a eryow chevisys dhyworth Piktek y'n yeth. 

Possybyl yw an re a sew:
*'''''bad'''''. Ow styrya "bonni" (c.f. Bretonek ''bod'')
*'''''bagaid'''''. Ow styrya "bagas" (c.f. Kembrek ''bagad'')
*'''''dail'''''. Ow styrya "pras" (c.f. Kembrek ''dôl'')
*'''''dìleab'''''. Ow styrya "kemynro"
*'''''monadh'''''. Ow styrya "menydh" (c.f. Kembrek ''mynydd'')
*'''''mormaer'''''. Term laghyel ow styrya "yurl" (c.f. Kembrek ''mawr'' ha ''maer'')
*'''''pailt'''''. Ow styrya "pals" (c.f. Kembrek Kres ''pallt'')
*'''''peasg'''''. Ow styrya "goli byghan" (c.f. Kembrek ''pisg'')
*'''''peit'''''. Ow styrya "darn byghan a dir" (c.f. Kembrek ''peth'')
*'''''pòr'''''. Ow styrya "trevas" (c.f. Kembrek ''pawr'')
*'''''preas'''''. Ow styrya "prysk" (c.f. Kembrek ''prys'' po ''prysg'')

Yma dhe Albanek nebes geryow gans styryow nessa dhe Brythonek ages Iwerdhonek, r.e. styr ''Srath'' (> ''Strath-'') yw tir gwels yn Iwerdhonek Koth mes “nans ledan” yn Albanek arnowydh, hevelep yn tien dhe’n yethow Brythonek (r.e. Kembrek ''ystrad''). ''Dùn'', ''foithir'', ''lios'', ''ràth'' ha ''tom'' a dhiskwedh an keth delanwes. Guto Rhys a breder Piktek dhe janjya syntaks Albanek ynwedh. 

=== Henwyn personel ===
Henwyn personel Piktek, rag ensampel an re dhyworth an dornskrif Poppleton  a dhiskwedh nasow Brythonek avel synsi ''-st'' diwettha ha ''w-'' kynsa (c.f. P. ''Uurgust'' vs. Iwerdhonek ''Fergus'') keffrys ha displegyans ''-ora-'' dhe ''-ara-'' (c.f. P. ''Taran'' vs I. ''torann'').

Nebes henwyn Piktek a’n jeves henwyn hevelep yn tien y’n yethow Brythonek erel. Ottomma rol a niver a henwyn Piktek ha’ga hevelep y’n yethow erel. 
{| class="wikitable"
|-
! Piktek
! Hanow hevelep Brythonek
! Hanow hevelep Keltek aral
|-
| ''Mailcon''
| ''Mailcon'' (Kembrek Koth), ''Maelgwn'' (Kembrek)
| -
|-
| ''Morcunt'', ''Morgunn'', ''Morgainn''
| ''Morcant'' (Kembrek)
| -
|-
| ''Taran''
| ''taran'' (Kembrek ha Kernewek)
| ''Taranis'' (Gallek)
|-
| ''Unust''
| ''Unwst'' (Kembrek)
| ''Oengus'' (Albanek)
|-
| ''Uoret'', ''Urad''
| ''Guoret'' (Kembrek Koth)
| -
|-
| ''Uuen''
| ''Owain'' (Kembrek)
| -
|-
| ''Uurgust''
| ''Gurgust'' (Kembrek Koth)
| ''Fergus'' (Albanek)
|-
| ''Drest''
| ''Trystan'' (Kernewek)
| -
|}
Niver a elvennow hag yw kemmyn yn oll an yethow Brythonek rag furvya henwyn yw kevys yn henwyn Piktyon ynwedh. I a gomprehend ''*jʉð'', "arlodh" (> ''Ciniod'') ha ''*res'' (> ''Resad''; c.f. kembrek ''Rhys'').
Yn 2008 Alan James a gampollas bos Piktek ha [[Kumbrek]] (Brythonek an Hen Ogledh) moy hevelep ages Kembrek. Studhyans yn 2015 gans Guto Rhys a leveris dell o Piktek yeth Vrythonek heb kemmys a dhelanwes gans Latin ages an yethow erel. Yn despit dhe henna, Forsyth, yn 1997, ha Taylor hag Aitchison yn 2019 re gampollas niver a eryow Latin yn Piktek. I a gomprehend:
* ''*Crocs'', "krows" (c.f. Kembrek ''croes'' < Latin ''*crox''), war skrivedh an Ven Burrian, Enysow Ergh.
* ''*Ecles'', "eglos" (c.f. Kembrek ''eglwys'' < Latin ''eglesia'') herwydh Taylor yn Ecclesgreig hag erel.
* ''*Leo'', "lew (kasor)", (c.f. Kembrek 'llew'' < Latin ''leo'').
* ''*Maer'', "mer" (c.f. Kembrek ''maer'' < Latin ''major'').
* ''*Part'', "parth" (c.f. Kembrek ''parth'' < Latin ''pars''),yn '' Parbroath'' herwydh Taylor.
* ''*Pont'', "pons (hembronkyer)", (c.f. Kembrek ''pont''), herwydh Aitchison yn '' Pointack'', ha’n hanow personel ''Brude Bont'' y’n dornskriv Poppleton.


<gallery>
Serpent stone.JPG|skeusennik|Men Aberlemno ow tiskwedhes arwodhow piktek, (dhyworth an wartha dhe’n woles) an sarf, an blasen dhewplek ha’n gweder mires ha krib
Norrie's LawDSCF6226.jpg|skeusennik|left|Daswrians 19ves kansvledhen a black arghans dhyworth an Gelva Norrie, Fife, gans plasen dhewblek ha gwelen-Z
The_Aberlemno_Cross_-_geograph.org.uk_-_1922567.jpg|skeusennik|center|Men Aberlemno, ow tiskwedhes Batel Lynn Nechtan 685 KK
Brandsbutt_stone,_Aberdeenshire.jpg|skeusennik|Men Brandsbutt ha skrivedh Ogham
</gallery>

[[Klass:Yethow Keltek]]
