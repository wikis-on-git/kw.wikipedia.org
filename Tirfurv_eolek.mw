{{Taklow| fetchwikidata=ALL | onlysourced=no| suppressfields= }}


'''Tirfurvow eolek''' yw nasyow gwrys gans an gwyns, po owth esknias po ow kodhesa. An ger ''eolek'' a dheu dhyworth hanow Ã†olus, duw grek an gwynsow. An nasyow yw gwrys dhyworth tewes po ergh, po eskniys yn karrek po rew. Kemmyn yns i yn difeythyow tewesek ha war [[Morrew|vorrew]]. Kevys yw tirfurvow eolek war blanettys erel, ow komprehendya [[Meurth (planet)|Meurth]] ha [[Plouton]].
[[Restren:Yardang.jpg|skeusennik|400px|left|Yardangow ha zeugenow]]
==Esknias==
An gwyns a eskni yn diw fordh: remova stoffow lows dhyworth enep an nor, ha'n tewes ow ruttya enebow dhe ves. Tressa rann a dhifeythtiryow an bys yw konsow a garrek, le mayth yw pub perthyglen a dewes hwythys dhe ves, tirfurv henwys '''kons difeythtir''', po '''reg'''. '''Hwythbansow''' yw tylleryow yn ranndiryow a dewynnow le mayth yw an tewes hwythys dhe ves. Effeyth an gwyns ow hwytha tewes erbynn meyn a gaws an tirfurv henwys "'''meyn triamal'''" (''dreikanter'' (Almaynek rag tri amal) po ''ventifact'' yn Sowsnek). Meyn a dhispleg tuyow gwastas, ruttyes gans an tewes. Meyn hirra yw eskniys bys dhe meter a-ugh enep an tir dhe wul '''meyn skavel gronek'''. Gweliow dororiethel yw eskniys yn tihaval dhe wul tirfurvow henwys yardangow ha zeugenow. '''Yardangow''' a hwer le mayth yw gweliow nag yw gorwelyek hag eskniys yw karrygi medhel. '''zeugenow''' a hwer le mayth yw gweliow gorwelyek mes eskniys yw karrygi gans moy a fowtow. '''Zastruga''' (dhyworth an Russek, an liesplek yw zastrugi) yw keyn byghan furvyes yn ergh po rew drefen esknians gans an gwyns.


<gallery>
DesertPavementMojave2010.JPG|Kons difeythtir, ow tiskwedhes buli re boos rag aga remova
Adrar-Reg_(1).JPG|Reg de l'Adrar, [[Moritani]]
Blow_out_-_geograph.org.uk_-_455393.jpg|Hwythbans yn tewynnow Ravenglass, Kledhbarth Pow Sow
VentifactMojaveDesert031511.jpg|Men triamal
Mushroom_rock_3.jpg|Men skavel gronek
Yardang,_Kimminut_Nunavut.jpg|Yardang yn Greunland
Yardangs_in_the_Tsaidam_Desert.jpg|Zeugenow yn China
Anta0183_(19778502135).jpg|Zastrugi yn Antarktika
44777_1725yardangs2.jpg|Yardangow war an planet Meurth
</gallery>

[[Restren:Treusporth_eolek.jpg|left|skeusennik|400px|Argerdhow a dreusporth eolek]]
[[Restren:Sandstorm_in_Al_Asad,_Iraq.jpg|skeusennik|250px|right|Hager-awel tewes yn Irak]]
[[Restren:KelsoSand.JPG|skeusennik|250px|right|Tewes a hwyth dhyworth tewynnow yn Kaliforni]]
==Treusporth==
An gwyns a dreusberth stoffow yn peder fordh. An perthyglow lyha yw karyes gans an gwyns heb tochya an tir ('''kregyans'''). Perthyglow moy a lamm a-dreus an tir, orth y dochya treweythyow ('''lammans'''). Perthyglow moy vyth yw draylyes po rolyes war an enep ('''rolyans''' po '''tennens'''). Tewes hwythys gans an gwyns a yll tenna paynt dhyworth kerri ha komolhe gweder yn uskis.
[[Restren:Barghan.jpg|skeusennik|right|300px|Furvyans ha shap barghan]]
==Godhesa==
Pan vo tewes po ergh godhesys, i a furv lienyow tewes po tewynnow. '''Lienyow tewes''' (po erg) a hwer pan vo myns perthyglow moy ages gallos an gwyns dh'aga hwytha dhe ves. Tewynnow a hwer yn lies furv ow krog war du(yow) an gwyns ha'n provians a dewes. '''Barghanow''' yw pur gemmyn. Shap krommen, i a wra gwaya yn lent pan hwrello an gwyns keworra tewes dhe unn tu ha tewesslynkow a hwer war an tu aral. An gwyns a dheu dhyworth unn chyf tu. Tewynnow '''seif''' (po tewynnow hysresek) a hwer mars eus unn chyf tu ha tu eylradh aral. An ger "seif" a dheu dhyworth an ger Arabek rag kledha. Mars eus lies tu dhe'n gwyns, furvyes '''tewynnow steren'''. 

<gallery>
Barchan_in_Noachis.jpg|Tewynnow barghan war an planet Meurth
Mesquite_Sand_Dunes.JPG|Barghan tipek
ISS-31_Linear_dunes_in_the_Great_Sand_Sea_in_southwest_Egypt.jpg|Tewynnow seif yn skeusenn tennys dhyworth Gorsav Keswlasek an Efanvos.
Longitudinal_dune.jpg|Golinyans dhe dhisplegya furvyans tewynnow seif
Namib_desert_3.JPG|Tewyn steren y'n Difeythtir Namib
</gallery>
