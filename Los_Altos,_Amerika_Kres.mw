{| border=1 align=right cellpadding=4 cellspacing=0 width=300 style="margin: 0 0 1em 1em; background: #efefef; border: 1px #aaaaaa solid; border-collapse: collapse; font-size: 95%;"
|align="center"| [[Image:Vlag Los Altos.PNG|200px|]]<br>''Baner Los Altos.''
|-
|align="center"| [[Image:LokatieLosAltos.PNG]]<br>''Desedhans Los Altos yn Amerika Kres.''
|}
'''Los Altos''' ("An Ugheldiryow" yn [[Spaynek]]) yw ranndir [[Amerika Kres]] a veu keworrys avel hweghves stat dhe'n [[Repoblek Kesunys a Amerika Kres]] y'n blydhynyow [[1830]]. [[Quetzaltenango]] o an pennsita ha desedhys veu dhe'n west a [[Gwatemala]] dell yw hedhyw, hag a rannow a [[Chiapas]]. 

Devedhyans an stat o an dyffransow politek ha tynnder ynter [[Sita Gwatemala]] dhe'n eyl parth ha Quetzaltenango ha rannow erell a Amerika Kres a'n howlsehdhes dh'y gila.  Dadhlow a-dro dhe dhibarth dhiworth Gwatemala a dhallathas termyn berr wosa anserghogeth Amerika Kres dhiworth [[Spayn]] y'n vlydhen [[1821]].  Spas rag stat diblans a veu dyghtys gans an Gesva Gorf-laghek Kesunys synsys [[mis-Du]] [[1824]], mes yth esa gorthter bras lowr dhe'n dibarth yn Sita Gwatemala.

Anserghogeth Los Altos dhiworth Gwatemala a veu derivys yn soedhogel an 2ª a [[vis-Hwevrer]], [[1838]].
An governans kesunys a aswonnis Los Altos avel hweghves stat an kesunyans ha ri esedhow dhe gannasow Los Altos y'n Kuntelles Kesunys an 5{{es}} a [[vis-Metheven]] y'n vlydhen na.  Baner Los Altos o varyans a huni an Kesunyans Amerika Kres, gans sel gres ow tiskwedhes loskvenydh y'n keyndir ha kwetsal (po 'quetzal', [[edhen]] leel) a-rag.  An kynsa baner Amerika Kres o hemma a wrug devnydh a'n kwetsal avel arwoedh; hi re bia rann baner Gwatemala a-dhia [[1871]]. 
 
Ha'n Kesunyans ow prewi yn bresel sivil, Los Altos a dhiskleryas y vos repoblek anserghek.  Quetzaltenango ha rann vras a Los Altos a veu dres a-berth yn Gwatemala dre wal gans lu Rafael Carrera y'n vlydhen [[1840]].  Ledrys dre wonn herwydh gorhemmynnadow Carrera veu brassa rann soedhogyon an governans synsys a Los Altos.  Ow kwaynya les y'n studh kemmyskys, rannow a'n pyth re bia Amerika Kres yn Chiapas arnowedh a'n howldrehevel a veu synsys gans [[Meksiko]].

Y'n blydhynyow [[1844]], [[1848]] ha [[1849]] sordyansow heb sewen erbynn turantieth Carrera a dherivas anserghogeth Los Altos arta dre dermyn berr. 

Diblans yw an ranndir hwath hedhyw, ha "Los Altos" yw les-hanow hwath rag an ranndir a Guatemala a-dro dhe Quetzaltenango.  Y'n keth maner aswonnys yw rann an stat kyns, hag yw lemmyn yn Meksiko,  avel "Los Altos de Chiapas".

[[Category:Rannvroyow]] [[Category:Amerika]]
[[ar:لوس ألتوس]]
[[ast:Los Altos (país)]]
[[en:Los Altos, Central America]]
[[es:Los Altos (país)]]
[[nl:Los Altos]]
[[no:Los Altos, Mellom-Amerika]]
[[tr:Los Altos, Orta Amerika]]
[[zh:洛斯拉圖斯]]
