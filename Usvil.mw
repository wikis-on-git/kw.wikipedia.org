{{Boks klassans
| hanow = Usvil 
| imaj = Usvil_breghys.jpg
| isskrifik_imaj = Usvil breghys (''Crocuta crocuta'') yn [[Park Kenedhlek Queen Elizabeth]], [[Ouganda]]
| regnum = [[Enyval|Animalia]]
| phylum = [[Chordata]]
| classis = [[Bronnvil|Mammalia]]
| ordo = [[Carnivora]]
| familia = [[Hyaenidae]]
| awtorita_familia = [[John Edward Gray|Gray]], 1821
| renkow_subfamilia = Is-deyluyow ha [[Genus|genera]]
| subfamilia = 
*[[Hyaeninae]]
**[[Usvil breghys]] (''Crocuta crocuta'')
**[[Usvil brith]] (''Hyaena hyaena'') 
**[[Usvil gell]] (''Hyaena brunnea'') 
*[[Protelinae]]
**[[Usvil dor]] (''Proteles cristata'') 
}}

Teylu a gigdebroryon yw an usviles, gwrys a beder eghen. Hevelep dhe gathes yn filogenynnek, mes dhe geun a rann aga semlant hag omdhegyans, usviles a drig war an nor, ow ponya dhe gachya aga boos. Esplegys o usviles nans yw 22 milvil a vledhynnyow. Nans yw 15 milvil bledhen, rennys o usviles dhe dhew isteylu, ''Protelinae'', hevelep dhe geun byghan, a dheber termytow (ha treweythyow hwesker erel), ha'n ''Hyaeninae'', a dheber eskern karyn ladhys po gans enevales erel kepar ha lewyon ha lewpardes, po gansa aga honan. An usvil breghys yn arbennek yw helghor da, hag i a wra helghya y honan, po yn bagasow byghan ha meur.

==Usvil dor==

An usvil dor yw an unnik esel a'n isteylu Protelinae. Ev a drig yn Afrika Dhyghow hag Est. Termytow yw y voos, herwydh usadow, mes treweythyow hwesker erel. Nyns usi usviles dor a dheber kig nevra. Gwell yw gansa pryskdir ha gwelstir, heb menedhyow. Y hanow yn Sowsnek, ''aardwolf'' a styr 'dor-bleydh' y'n yeth Afrikaans

==Usvil breghys==

Yma adro dhe 45,000 a usviles breghys yn Afrika. Ev yw an brassa esel a'n teylu. Kigdebror pur sewen yw an usvil breghys, hag i a yll kesstrifa ha lewyon rag aga freydh. I a drig yn gwandrans efan a vewvaow, koswigow, gwelstiryow ha menydhyow, nebes citys hwath.

==Usvil brith==

Yn-dann 10,000 a usviles brith a drig hwath yn Afrika Gledh hag Asia West. I a gudh yn kovva dydhweyth, ha dos yn-mes dhe voosa nosweyth. I a dheber karyn, mes ynwedh, frooth ha hwesker pan vo chons.

==Usvil gell==

Ottomma an eghen moyha traweythus a usvil. Ev a drig yn Afrika Dhyghow. Aga bewva yw difeythtiryow.

<gallery>
Restren: Proteles cristatus1.jpg|Usvil dor
Restren: Spotted hyena (Crocuta crocuta).jpg|Usvil breghys
Restren: Striped hyena (Hyaena hyaena) - cropped.jpg|Usvil brith
Restren: Brown Hyena (Parahyaena brunnea) (6472926331).jpg|Usvil gell
</gallery>

==Mappow gwandrans==
<gallery>
Restren: Aardwolf area.png|Gwandrans an usvil dor
Restren: Spotted Hyaena area.png|Gwandrans an usvil breghys
Restren: Striped Hyaena area.png|Gwandrans an usvil brith
Restren: Brown Hyaena area.png|Gwandrans an usvil gell
</gallery>

[[Klass:Kigdevoryer]]
