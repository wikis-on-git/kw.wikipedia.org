{{Lle | fetchwikidata=ALL | suppressfields = }}

''' An Cuiltheann''' po ''An Cuilthionn''), ‘The Cuillin’ yn [[Sowsnek]], yw kadon a venydhyow karnek desedhys war Enys Skye yn [[Alban]]. Rennys yw avel dew ranndir, an Cuiltheann Du ha’n Cuiltheann Rudh (''na Beanntan Dearga'').
[[Restren:Isle of Skye UK relief location map labels.jpg|skeusennik|upright=1.2|Enys Skye ha’n enesow ogas, ow tiskedhes tyller an Cuillin.]]
[[Restren:Isle Of Skye A863 The Cuillins.jpg|skeusennik|350px|left|An Menydhyow Cuillin a Sligachan.]]
[[File:Cuillin ridgs, Scotland, sketch map.svg|thumb|500px|Mappa garow a jif krib an Cuiltheann Du]]
==[[Dororieth]]==
[[Karrek|Karrygi]] bleynyow an Cuiltheann Du yw [[gabbro]] ha [[basalt]]. Gabbro yw karrek arow tanek. Hemm a re krapp da war an garrek dhe grambloryon, mes basalt yw pur slynk pan vo gleb. Towl yw liw an Cuiltheann Du pan vo gewer gomolek, mes y’n howlsplann i a omdhiskwedh loos po gell. An chif keyn yw [[Krib (tirfurv rewlivel)|krib]] gul, gans ledrow pur serth a garrek ha radel. Hirder an grib yw a-dro dhe 14km (a Gars-bheinn y’n soth dhe Sgùrr nan Gillean y’n north-est). Hi a furv hanterkylgh a-dro dhe Loch Coruisk. An poynt ughella a’n Cuiltheann (hag Enys Skye) yw Sgùrr Alasdair gans ughelder a 992m (3,255 tros-hys) 

Karrek an Cuiltheann Rudh yw [[Men growan|growan]], moy gwynn ages gabbro. Tewedhys ens i dhe vos breow kromm gans moy a lasneth ages an Cuiltheann Du ha ledrow radel hir. Essa yns i dhe grambla. Glamaig (775m) yw an poynt ughella y’n Cuiltheann Rudh. 

Apoyntys veu an Cuiltheann avel Ranndir Kenedhlek a Dekter, onan a 40 ranndir hevelep yn Alban. 

==Gerdardhyans==

Desevys yw dell dheu an hanow  '' Cuiltheann '' dhyworth an ger Norsek Koth ''kjölen'', ow styrya kribow. ''Kjöllen'' a allsa styrya keyn skath. Tardhyansow Albannek a’n hanow a gampoll kevren dhe vythologieth Keltek, an breow o an tyller may tyskas Cú Chulainn gwaregieth dhyworth an souder benow Scáthach.

==Godhvewnans==
[[Dororieth]] an Cuiltheann a styr bos lies eghen a vewva ynno. Ensamplow klassek yns i a [[Tirfurv rewlivel|dirfurvow rewlivek]], hag aswonnys veu hemma gans James Forbes yn 1846. Ev eth dhe Enys Skye yn 1840 gans Louis Agassiz, arbeniger rewlivans an [[Alpow]].

War woles an menydhyow yma gwydhlannow sabwedh, gwedhegi arvow ha gonyow grug ha gwels garow. Yma lies keunegen war an ledrow isel, mes war ledrow ughella yma meur a radel. Pur bosek yw an ranndir dhe eres meur. Estemys yw dell drig 911 kopel ena yn 1992, hemm yw dhe’n lyha 2.8% a boblans an eghen yn [[Breten Veur]]. 

==Istori==

Drefen bos an Cuiltheann mar garnek, nyns yns i dhe les rag [[ammeth]]. Yn despit dhe hemma, yma meur a dhustuni a drevesigeth istorek y’n nansow yn y gerghyn, gans kylghow krowyow kynsistorek yn Glenbrittle, ha kylgh meyni yn Glen Sligachan.

Tus Loghlyn a rewlya an Hebrides a’n 9ves kansvledhen bys dhe 1266 ha Kevambos Perth. Wosa an spis Norsek, an teyluyow moyha posek war Enys Skye o Teylu Macleod, a Trotternish, ha Teylu MacDonald a Sleat. Kesstriforyon ens i, hag i a omladhas diw vatel, unn yn Harta Corrie ha’n aral yn Coire Na Creiche. 

Krambloryon a dhallathas dos dhe’n Cuiltheann diwedhes y’n 19ves kansvledhen. Henwys yw nebes menydhyow dh’aga enora, kepar ha John MacKenzie (Sgùrr MhicChoinnich), Alexander Nicolson (Sgùrr Alasdair), ha Norman Collie (Sgùrr Thormaid).

==Krambla ha kerdhes==

Bleynyow an Cuiltheann yw karrek noth, pur dhensek, gans alsow serth ughel ha [[Nans U|nansow rewlivek]] ha savnow down. Gorrys yw dewdhek bleyn an Cuiltheann Du war rol an Munros (menydhyow dres 3000 tros-hys). 

An skrambler a yll drehedhes an brass rann a’n bleynyow war aga throlergh essa. Res yw nebonan krambla orth radh mygyl dhe dhrehedhes an Pynakyl Anhedhadow (''Inaccessible Pinnacle''), ha skrambla dhe dhrehedhes niver a’n bleynyow erel. Kales yw kavos agas fordh war an grib drefen hi bos mar dhensek hag yma digessenyansow tennvenek ynwedh. An brassa rann a’n skrambloryon a dhalleth yn Glenbrittle (le mayth yw savle kampya hag ostel yonkers), po Sligachan rag an bleynyow y’n north.


Chalenj dhe krambloryon eksperansys yw tremenans dres an grib oll, 7 mildir a bellder mes 15-20 our a grambla kales ynter  Glenbrittle dhe Ostel Sligachan. An dus gynsa dhe’y wul yn-dann 24 our o L. Shadbolt hag A. McLaren yn 1911. An rekord, settys gans Finlay Wild yn mis Hedra 2013, yw 2 our, 59 mynysen ha 22 eylen. 

An tremenans yw kalessa lower y’n gwav. Kudyn aral y'n hav yw an fowt a dhowr war an grib.

===Rol a vleynyow===
An rol a woles a dhiskwedh oll a venydhyow y’n rolyow Munro, Corbett ha Graham. 

{| class="wikitable"
|-
!scope="col" | Bleyn 
!scope="col" | Styr
!scope="col" | Kadon
!scope="col" | Klassans
!scope="col" class="unsortable"| Skeusen
!scope="col" | Ughelder (m)
!scope="col" | Gradh an trolergh essa
!scope="col" | Trolergh essa
|-
| '''Sgùrr nan Gillean'''||Bleyn an Yonkers || Du || Munro ||[[Restren: Pinnacle_ridge&gillean2.jpg|200px]] || 964 || Skrambla Gradh 3 || Krib Soth-est 
|-
| '''Am Basteir''' || An Eksekutyer || Du || Munro ||[[Restren: Am_basteir.jpg|200px]]|| 934 || Skrambla Gradh 2 || Krib est 
|-
| '''Bruach na Frìthe'''|| Leder an Koswig Karow || Du || Munro ||[[Restren: Bruach_frithe.jpg|200px]] || 958 || Kerdhes || Yskynna der Fionn Coire 
|-
| '''Sgùrr a' Mhadaidh'''|| Bleyn an Lowarn || Du || Munro ||[[Restren: Mhadaidh.jpg|200px]] ||918 || Skrambla Gradh 2/3 || Krib north-west po soth
|-
| '''Sgùrr a' Ghreadaidh'''|| Bleyn Torment || Du|| Munro ||[[Restren: Sgurr_ghreadaidh.jpg|200px]] ||973 || Skrambla Gradh 3 || Krib north
|-
| '''Sgùrr na Banachdaich'''||Bleyn an Tri Maw || Du || Munro ||[[Restren: Sgurr_banachdich.jpg|200px]] ||965 || Kerdhes || Yskynna dre Coire nan Eich
|-
| '''Pynakyl Anhedhadow''' (Sgùrr Dearg)|| Bleyn Rudh ||  Du || Munro ||[[Restren: Inn_pinn.jpg|200px]] || 986 || Krambla  mygyl || Krib est a’n Pynakyl
|-
| '''Sgùrr MhicChoinnich''' || Bleyn Mackenzie || Du|| Munro ||[[Restren:  Sgurr_Mhic_Choinnich_-_geograph.org.uk_-_239695.jpg|200px]] || 948 || Skrambla Gradh 2 || Krib north
|-
| '''Sgùrr Alasdair''' || Bleyn Alsander || Du|| Munro ||[[Restren: Sgurr_alasdair2.jpg|200px]] || 992 ||  Skrambla Gradh 2 || Krib north-est a dopp an ''Great Stone Chute''
|-
| '''Sgùrr Dubh Mòr'''|| Bleyn Du Meur || Du || Munro ||[[Restren: Sgurr_Dubh_Mhor_and_Sgurr_Dubh_an_Da_Bheinn_-_geograph.org.uk_-_850382.jpg|200px]] || 944 || Skrambla Gradh 2 || A Coir' a' Ghrunnda
|-
| '''Sgùrr nan Eag''' || Bleyn an Bolghow || Du|| Munro ||[[Restren: Sgurr_nan_Each.jpg|200px]] ||924 || Skrambla Gradh 1/2 || A Coir' a' Ghrunnda
|-
| '''Blà Bheinn''' || Menydh Glas || Du (Bagas Blà Bheinn) || Munro ||[[Restren:  Blaven_geograph.jpg|200px]]  ||928 || Kerdhes || Yskynna dre Coire Uaigneis
|-
| '''Garbh-bheinn''' || Menydh Garow || Du (Bagas Blà Bheinn) ||  Corbett ||[[Restren:  Garbh-bheinn_on_Skye_-_geograph.org.uk_-_953103.jpg|200px]] || 808 || Kerdhes || A benn Loch Ainort
|-
| '''Glamaig''' ||  Benen graf || Rudh || Corbett ||[[Restren:  Glamaig2.jpg|200px]] || 775 || Kerdhes ||  A Sligachan
|-
| '''Marsco''' || Bre an Wolan || Rudh || Graham ||[[Restren:  Tumbled-down_Wall,_Sligachan_-_geograph.org.uk_-_1588725.jpg |200px]] || 736 || Kerdhes || A Sligachan
|-
| '''Beinn Dearg Mhòr''' ||Menydh Rudh Meur || Rudh||  Graham||[[Restren:  Beinn_Dearg_Mhor_and_Red_Cuillin_-_geograph.org.uk_-_131181.jpg|200px]] || 731 || Kerdhes || A Sligachan
|-
| '''Belig''' || Rusken besow || Rudh ||  Graham ||[[Restren:  Belig_from_Beinn_na_Cro_-_geograph.org.uk_-_551706.jpg|200px]]  || 702 || Kerdhes || A benn Loch Ainort
|}

== Kampollansow gonisogethel ==
* Alhwedhel yw an Cuiltheann dhe’n fylm Albanek ''Seachd''.
* Onan a ganow moyha meurgerys Sorley MacLean yw an Cuiltheann.
*''Stu Mo Leannan/Nightfall on Marsco'' yw kan war blasen hir ''Recovery'' gans an bagas Runrig, dyllys yn 1981.
* An gan ''The Road to the Isles'' a gampoll an Cuiltheann y’n wers gynsa ha’n geskan.
* Desedhys yw an hwedhel moldrans  ''Wildfire at Midnight'' gans Mary Stewart y’n Cuiltheann.
* Desedhys yw unn chaptra y’n hwedhel aspier ''Mr Standfast'' gans John Buchan y’n Cuiltheann  (henwys yns i avel ‘Coolins’ y’n lyver).

== Mirva ==
{{wide image|Skye Ridge.jpg|2000px|<center>Panorama a’n Cuiltheann Du ha Rudh a Sgùrr Dubh Mòr</center>|960px}}


<gallery>
North Cuillin from Portree.jpg|skeusennik|Gwel an Cuiltheann north a Portree.
Marsco Blaven.jpg|skeusennik|Marsco (a gledh), Clach Glas ha Blà Bheinn a drolergh Allt Dearg Mòr.
Blaven across Loch Slapin - geograph.org.uk - 307916.jpg|skeusennik|Bla Bheinn a Loch Slapin
Glen Sligachan.jpg|skeusennik|Glen Sligachan a Blà Bheinn.
The Black Cuillin.jpg|skeusennik|An Cuiltheann Du a Elgol.
The Cuillin mountains.jpg|skeusennik|An Cuiltheann Du a Elgol Sligachan.
</gallery>
