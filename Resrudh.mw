'''Rysrudh''' ([[Yeth Sowsnek|Sowsnek]]: '''''Redruth''''') yw tre usi ogas hag eth mildir dhiworth [[Truru]], dewdhek mildir dhiworth [[Porth Ia]], ha pymp mildir dhiworth [[Aberfal]].

Y’n termyn usi passyes yth o Rysrudh tre-varghas vyghan, gorskeusys gans hy hentrevogyon bys pan esa tevyans bras yn edhomm a voen [[kober]] dhe benn an [[17ves kansblydhen]]. An moen na a veu tewlys dhe-ves avel skoell gans tus bal seuladhydh, mes yth esa edhomm anodho rag gul brest, metol a res y’n Domhwelans Diwysyansek. Awos henna yth eth ha bos Rysrudh, dres kansblydhen martesen, onan a’n ryccha ha brassa randiryow-bal yn [[Breten Veur]]. Poblans an dre a devis yn feur awos an moen kober mes pur voghosek o teyluyow an dus bal.

Orth penn an [[18ves kansblydhen]] y feu an brassa rann a’n moen dres dhiworth tramor ha diw rann a’n dus bal a omdhivroas dhe [[Amerika]], [[Ostrali]] hag [[Afrika Deghow]].  Yth esa dhe Gernow an diwettha bal [[sten]] y’n [[Europa]] bys mis-Meurth 1998, [[Krofti Deghow]] y hanow yn Pol (ynter Rysrudh ha [[Kammbronn]]), mes ev a degeas awos maynys moy effeythus rag palas sten y’n Pell Est.

Yn [[2004]], yma 38 500 a drigoryon yn [[Kammbronn]]-Rysrudh. [http://www.world-gazetteer.com/fr/fr_gb.htm]

[[Category:Trevow yn Kernow]]

[[br:Rysrudh]]
[[de:Redruth]]
[[en:Redruth]]
[[no:Redruth]]
