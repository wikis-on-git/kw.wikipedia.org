[[Restren:Pingos_near_Tuk.jpg|skeusennik|Pynngos ryb Tuktoyaktuk, Tiredhow an Gledh-West, Kanada]]
[[Restren:Melting_pingo_wedge_ice.jpg|skeusennik|Pynngo ogas dhe Tuktoyaktuk, Tiredhow an Gledh-West, Kanada]]
Krug a rew gorherys gans gweres yw pynngo (pingo yn Sowsnek hag yn Kembrek) a gevys yn ranndirow Arktek, isarktek hag Antarktek. Y hyllons bos mar veur avel 2 km a-dreus gans ughelder a 70m. Styr an hanow yw bre isel y'n yeth Inuit. Tirfurv perirewlyvek yw pynngo. 

Unn a'n ranndirow gans an moyha niver a bynngos y'n Norvys yw Tuktoyaktuk yn Delta Mackenzie, Tiredhow an Gledh-West, Kanada. Yma a-dro dhe 1,300 anedha ena. Yma lower yn [[Alaska]], [[Greunland]], hag Enys Spitsbergen yn [[Norgagh|Norwy ynwedh]]. Yma remenans pynngos koth y'n Iseldiryow, ryb Zwaagwesteinde yn ranndir Frysl√¢n, hag yn ranndirow Drenthe ha Groningen.

[[Restren: Two pingos - geograph.org.uk - 1494809.jpg|alt=Dew bynngo|skeusennik|Dew bynngo ryb Talgarreg, Kembra West]]
Yma ensamplow y'n Ruvanieth Unys ynwedh, yn arbennek yn Norfolk ha Kembra West.

Furvyes pynngos pan wrello dowr y'n gweres rewi. Y trehav an gweres dhe wul bre gans kolon a rew. Pan deudho an rew, gesys yw pans yn y le.

[[Klass:Doronieth]]
