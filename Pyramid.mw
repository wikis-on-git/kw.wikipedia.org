[[Restren:Pyramids_of_Egypt1.jpg|right|thumb|320px|[[Ynkleudhva Giza]]]]
'''Pyramid''' yw kesweyth, dell yw usys gwrys a ven, drehevys yn shap  [[Pyramid (mynsonieth)|pyramid]]. A-dhia istori koth dhe'n termyn arnowydh, tus yn lies rann a'n bys re dhrehevis kesweythyow hevelep. 

An ger "pyramid" a dheu dhyworth an ger Greka ''pyramis'' a styr "tesen waneth." Ger an Ejyptonyon goth ragdha o neppyth hevelep dhe "Mer". Pyramid Meur [[Ynkleudhva Giza|Giza]] o onan a Seyth Marth an bys koth.  

Drehevys veu an pyramid kynsa yn 2630 KOK. An pyramid kottha aswonnys a veu gwrys rag Myghtern Djoser a'n Tressa Ternieth.

== Pyramidow ejypek ==
Yn [[Ejyp]], myghternedh ha myghternesow, gelwys [[Faro]]s, a veu ynkleudhys yn bedhow pyramidow bras gans golesow pedrek gwrys a ven. Gwrys vons yn ta dres eghen ha niver anedha a sev hedhyw.

Gelwys yw an pyramid kottha aswonnys dhe dhen an Pyramid Kammow. Desedhys yw yn [[Ynkleudhva Giza]] yn Saqqara, ogas dhe Cairo, Ejyp. Gwrys veu rag Myghtern Djoser nans yw dres 4,500 bledhen. Wosa henna gwrys veu pyramidow moy. An moyha o Pyramid Meur Giza. Ev o drehevyans ughella war an Norvys bys dhe dhrehevyans an [[Tour Eiffel]] yn [[Paris]] yn 1889. Gwrys veu gans an faro Khufu (treweythyow aswonnys avel Cheops) a'n Peswora Ternieth. Derivys dhe istorier grek Herodotus gans y hembronkoryon ejypek dell gemeras ugens bledhen gans bagas a 100,000 a gethyon dhe dhrehevel an pyramid (ha deg bledhen aral dhe dhrehevel kons a veyn a'n jynyas dhe dempla y'n nans a-is. 

Unn termyn, tus a brederi bos pyramidow gwrys gans kethyon. Dustuni diwettha a gampoll bos an oberoryon a dhrehevis an pyramidow gobrys ha gwithys yn ta. Leel ens i dhe'n Faro. Diskudhys veu taklow meur aga hanow a-ji dhe'n Pyramid Meur. Taklow kostek veu ynkleudhys gans an faros marow, y'n gwaytyans may hallens aga hemeres dhe'n wosa-bewnans. Pyramidow a'n jevo maglennow rag lettya ladron. Mar pens kachys, ladron a veu kessydhys dhe vernans. Erbynn 1,000 KOK byttegyns, lies pyramid a veu ladrys a'ga thresorys. 

Delow meur a Sfinks a sev ogas dhe'n pyramidow yn Giza. Ev a'n jeves korf lew ha penn faro. 

An Grekys Goth a henwis an Pyramid Meur onan a seyth marth an bys. Yma moy ages 100 a byramidow yn Ejyp, an brassa rann anedha was lann west [[Nil|Dowr Nil]]. Studhoryon Ejyp (Ejyptydhyon) a'n jeves breusyow dyffrans a-dro dhe reson drehevel an pyramidow. Hendhyskonydhyon re beu ow kleudhya pyramidow a-dhia 200 bledhen. 

Ejyptonyon goth a grysi an faros dhe yskynna dhe'n ster rag junya aga duwow y'n wosa-bewnans.

== Pyramidow yn Amerika ==
[[Restren:Mexico.Pue.Cholula.Pyramid.01.jpg|right|skeusennik|250px|Cholula]]
An Emperoureth Aztek ha Mayan a dhrehevis lies pyramid meur (mes le ages an pyramidow ejypek). An brassa rann anedha yw pyramidow kammow. 

Dyffrans dhe byramidow ejypek, usys avel bedhow, y hrysir bos pyramidow Aztek ha Mayan usys rag diskwedhyansow poblek a sakrifis denel. 

==Pyramidow arnowydh==
* Pyramid an Louvre yn [[Paris]], [[Pow Frynk]]
* Hostel Luxor yn Las Vegas, Statys Unys, yw drehevyans shap pyramid gans 30 leur.
* An Arena Pyramid gans 32 leur yn [[Memphis, Tennessi|Memphis]], [[Tennessi]] (cita henwys dhyworth hen benncita Ejyp. An hanow Memphis a dheu dhyworth an ger rag pyramid yn Ejyp Koth).
* Pyramid Walter yw tre dhe barys pel ganstel ha pel voli Pennskol Kaliforni.
* Pyramid Transamerica yw yn San Francisco, Kaliforni. Yma dhodho 48 leur.
* Hostel Ryugong a'n jeves 105-leur. Desedhys yw yn [[Pyongyang]], [[Korea Gledh]].
* "Pyramid Tirana" yw gwithti kyns yn Tirana, Albani.

<gallery class="center" widths="175px" heights="150px">
Luxor Hotel.jpg|thumb|[[Hostel Luxor Hotel]] yn Las Vegas, Nevada
Pyramid Arena.jpg|thumb|Arena Pyramid yn [[Memphis, Tennessi|Memphis]], [[Tennessi]]
Walter Pyramid.jpg|thumb|Pyramid Walter yn Long Beach, [[Kaliforni]]]]
MAM Caracas.jpg|thumb|Delinyans Oscar Niemeyer rag gwithti yn [[Caracas]]
SF Transamerica full CA.jpg|thumb|130px|Pyramid Transamerica yn [[San Francisco]], [[Kaliforni]]]
</gallery>
