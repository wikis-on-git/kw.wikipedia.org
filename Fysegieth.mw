[[Restren:Albert Einstein Head.jpg|alt=Skeusen a Albert Einstein, onan a'n ragresoryon a fysegieth a'n 20ves kansvledhen.|skeusennik|Skeusen a [[Albert Einstein]], onan a'n ragresoryon a fysegieth a'n 20ves kansvledhen.]]
'''Fysegieth''' yw onan a'n moyha selvenel rannow a [[Godhonieth|wodhonieth]]. An amkan a fysegieth yw displegya fatel wra taklow movya yn spas ha [[termyn]], ha konvedhes fatel far an [[ollvys]]. Yth yw an studhyans a [[Mater|vater]], [[nerth]] ha [[forsedh]]. An [[ger]] fysegieth a dheu a'n [[hen Grek]] ἡ φύσις, henn yw "ta physika" a styr "an taklow naturel". 

Onan a'n kottha testennow akademek yw fysegieth ha, dre gomprehendya [[steronieth]], martesen an kottha oll. Dres meur a'n diwettha dew vilveldhen, fysegieth, [[Kymystry|kymygieth]], [[Bywonieth|bewonieth]] ha rannow a [[awgrym]] o rann a [[filosofieth]] naturel, mes dres an [[Hweldro Wodhoniethek]] y'n [[17ves kansbledhen|17ves kansvledhen]] an skiensow naturel ma a dhallathas bos arenebedhow hwithra aga honan.

Fysegieth a wra krowsegi gans lies eghen a hwithrans, kepar ha bewfysegieth ha kymygieth kwantum, ha nyns yw an emlow a fysegieth delinys yn tiwedhyn. Pur bosek yw fysegieth y'n displegyans a [[Teknegieth|deknegiethow]] nowydh, kepar ha jynnys ebron, [[Pellwolok|pellwologow]], [[Jynn-Amontya|jynnys-amontya]] hag [[Arv sprusek|arvow sprusek]]. Fysegieth arnowydh a jun tybyansow a-dro dhe'n peswar lagha a gesmusureth ha'n mentenans a nerth, herdhyans, karg ha kehavalder.
