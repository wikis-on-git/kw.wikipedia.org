[[Restren:Delabole Slate Quarry 2014.JPG|skeusennik|An Mengleudh Delyow Boll yn 2014.]]
An brassa mengleudh [[legh]] yn [[Kernow]] yw an '''Mengleudh Delyow Boll''' ([[Sowsnek]]: ''Delabole Slate Quarry''). Desedhys yw y'n dreveglos [[Delyow Boll]] yn [[Kernow North]] hag ev re beu oberys heb hedhi a-dhia'n 15ves kansvledhen.<ref name=":0">http://www.delaboleslate.co.uk/history.asp</ref> Leverys yw y vos an kottha mengleudh legh a bes oberi yn Pow Sows. 

Dhe unn pols, an downna pytt gwrys gans tus y'n bys oll o an Mengleudh Delyow Boll, mes nyns yw namoy awos mongleudhyow ha mengleudhyow bras yn [[Ostrali]] hag [[Amerika]].

== Istori ==
Herwydh hwedhlow, meyn Delyow Boll re beu mengleudhyes war an tyller ha devnydhyes rag byldya dres neb 800 bledhen, ytho a-dhia reyn [[Myghtern Stefan]] y'n 12ves kansvledhen.<ref>[[John Betjeman|Betjeman, John]] (1984). ''Betjeman's Cornwall''. London: John Murray. p. 25. [[International Standard Book Number|ISBN]] [[Arbennek:BookSources/0-7195-4106-9|0-7195-4106-9]].</ref> Dres reyn [[Elisabeth I a Bow Sows|Myghternes Elisabeth an kensa]], yth esa pymp mengleudh war an tyller o pur bosek rag delivra legh dhe [[Breten Vian|Vreten Vyghan]] ha'n [[Iseldiryow]].<ref name=":0" /> 
[[Restren:St Teath, Delabole slate yard - geograph.org.uk - 934449.jpg|skeusennik|An garth-legh dhe Dhelyow Boll.]]
Yn 1841, y junyas an pymp mengleudh dhe wul unn unses, an ''Kompani Legh Delyow Boll Koth'' (Old Delabole Slate Company) eth ha bos an kompani kendon finwethys a-lemmyn yn 1898. Yn kres an 1800ow, yth esa a-dro dhe 1,000 gweythyor a oberi y'n mengleudh, owth estenna kresek a 120 tonnas a legh pub dydh, mes an niver ma a sedhas dhe 500 yn 1910. Kyns an hyns-horn dhe dhos yn 1893, treghys veu an legh ha tennys vons dhe [[Porthkaveran|Borthkaveran]] le may fons kergys yn gorhelyow.<ref name=":0" />

Deges veu Mengleudh Legh Delyow Boll Koth gans arghansoryon an kompani yn 1977. Degemeror o Rio Tinto Zinc a oberi an mengleudh bys dhe 1999 pan veu prenys gans bagas dyghtyans leel. Yn 2005, an brassa rann a'n kevrennow a veu prenys gans unn teylu, an kensa tro a-dhia 1842.<ref>Cornwall Mining Development Association (2007) ''Annual Report for 2006''</ref> Yn 2007, nyns esa saw pymp gweythor owth oberi y'n pytt gans somm a a-dro dhe 40 gweythor.<ref name=":0" /><ref>Catherine Lorigan, ''Delabole: the History of the Slate Quarry and the Making of the Village Community''. Pengelly Press, 2007; p. 248</ref>

== Karyans ==
[[Restren:On the Spoil Heap at Delabole - geograph.org.uk - 1757948.jpg|skeusennik|An atalva goth dhe'n Mengleudh Delyow Boll.]]
Yth esa hyns-horn [[Kledhrennow kul|kledhrennow-kul]] 1'11" geyj (584.2mm) a oberi y'n mengleudh yntra 1834 ha'n 1980ow.<ref>Dart, Maurice (2005). ''Cornwall Narrow Gauge including the Camborne & Redruth Tramway''. Middleton Press. [[International Standard Book Number|ISBN]] [[Arbennek:BookSources/1-904474-56-X|1-904474-56-X]].</ref><ref>  Bryant, R. S. (ed.) (1987). ''Industrial Locomotives, including preserved and minor railway locomotives''. Industrial Railway Society. [[International Standard Book Number|ISBN]] [[Arbennek:BookSources/0-901096-55-5|0-901096-55-5]].</ref> Ev a dhevnydhya lokomtyvyow ethen ha disel rag movya an legh. Yn 1879, an mengleudh a brenas dew jynn ethen a-dhyworth an [[Hunslet Engine Company]] yn Leeds. Yth esa an re ma ensamplys a'n eghen [[Quarry Hunslet]] a vri, i o niver 219 henwys ''E. Jago'' ha niver 220 henwys ''John Allen''.<ref>http://leedsengine.info/leeds/locolist.asp?page=269&order=SELECT+*+FROM+locos+WHERE+%5BYear%5D+LIKE+%27%2518%25%27+ORDER+by+%5BYear%5D</ref> Yn 1902, an mengleudh a brenas lokomotyv ethen aral a-dhyworth an kompani [[W.G. Bagnall]], niver 1663 henwys ''Sir TJ Firbank''.<ref name=":1">http://www.northcornwallrailway.co.uk/traffic.html</ref> An tri jynn ethen a oberi bys dhe'n [[Bell Meur]], pan vons kemerys a-ves a dhevnydh. Tewlys dhe-ves vons y'n 1930ow wosa i dhe vos eyl-worrys gans dew lokomotyv petrol y'n 1920.<ref name=":1" /> Yth esa niver a hensi-horn ynklinyes y'n mengleudh ynwedh a yll bos gwelys yn meur a skeusennow koth a'n mengleudh. 

Yntra 1893 ha 1964, servyes veu an mengleudh gans an Hyns-horn Kernow North a oberi trenow karg a-dhyworth garth-keschanj a ranna gans an hyns-horn pervedhek. Ny dreusvewas an dhew hyns-horn dhe'n jydh hedhyw ha lemmyn an mengleudh a dhevnydh kertigow rag karga an legh. 

== Y'n jydh hedhyw ==
An mengleudh a bes estenna kresek a 120 tonnas a legh pub dydh dre dhevnydhya methodys balweyth arnowyth ha gweythoryon skentel. Yma heskennow gwiver adamant dhe'n kompani a dregh stockys 600 tonnas a-dhyworth enep an mengleudh yn le ow tardha. Hemm a styr na wra kemmys a atal avel yn termyn eus passyes.

Yma presentyansow yn-kever an mengleudh ha tornys kerdhes a-dro dhodho yw ygor dhe'n poblek.<ref>http://www.delaboleslate.co.uk/quarry-tours.asp</ref> Godrigoryon a yll gweles an stevel-dhiskwedhes, an pytt a ober, ha'n hwelyow arenebel. Onan a'n lokomotyvyow petrol a-dhyworth an hyns-horn pervedhek koth a yll bos gwelys hwath dhe'n mengleudh ynwedh.<ref name=":1" />

== Kevrennow ==
Gwiasva kompani an mengleudh (yn Sownsek yn-unnik): http://www.delaboleslate.co.uk/

[[Klass:Kernow]]
[[Klass:Mengleudhyow]]
