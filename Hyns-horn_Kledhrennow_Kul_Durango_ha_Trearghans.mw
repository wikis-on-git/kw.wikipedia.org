[[Restren:The Durango & Silverton Narrow Gauge Railroad (D&SNG) is powered up and ready to leave the Durango, Colorado, station LCCN2015632657.tif|skeusennik|Tren tennys gans jynn-ethen parys dhe dhiberthi Durango war an D&SNG.]]
Hyns-horn [[kledhrennow kul]] ertach 3 tros-hys (914 mm) a ober 45.2 mildir (72.7 km) a hensi yntra [[Durango (Kolorado)|Durango]] ha [[Silverton (Kolorado)|Trearghans]] yn [[Kolorado]] y'n [[Statys Unys]] yw '''An Hyns-horn Kledhrennow Kul Durango ha Trearghans''' ([[Sowsnek]]: ''Durango & Silverton Narrow Gauge Railroad''), yn fenowgh y'n henwir an '''D&SNG'''. An hyns-horn yw destnys yn federal avel Tirnos Istorek Kenedhlek ha keffrys avel Tirnos Ynjynorieth Civil Istorek gans an [[Kowethas Amerikanek a Ynjynoryon Civil|Gowethas Amerikanek a Ynjynoryon Civil]].

An hyns a veu ygerys yn terowel yn 1882 gans an Hyns-horn Denver ha Rio Grande (D&RG) dhe garya moon [[arghans]] hag [[owr]] esa balyes y'n [[Menedhyow San Juan.]] An linen o ystynnans a linen gledhrennow kul 3 tros-hys (914 mm) an D&RG a Antonito, Kolorado, dhe Dhurango. An tren finek dhe oberi dhe Dhurango a'n est o war 6 mis Kevardhu, 1968. An statys a [[Meksiko Nowydh|Veksiko Nowyth]] ha Kolorado a brenas 64 mildir ynter Antonito ha Chama, Meksiko Nowyth, yn 1970, y'n jydh hedhyw yth yw oberys avel [[Hyns-horn Mirus Kumbres ha Toltek]]. Kledhrennow yntra Jama ha Durango a veu kemerys dhe-ves erbyn 1971.

An linen a Dhurango dhe Drearghans re oberas yn tilett a-dhia 1881, kynth ev dhe vos linen havysi hag ertach a denn trethysi, yth yw onan a nebes tylleryow y'n S.U. re welas devnydh dilett a lokomotyvyow eghen. Yn mis Meurth 1881, Hyns-horn West Denver ha Rio Grande a werthas an linen ha'n D&SNG a veu grondyes.

Nebes a'n devnydhyow-rolya a dhydh delergh dhe'm 1880ow. Trenow a ober a Dhurango dhe Hwy an Dowrlamm (Cascade Wye) yn misyow an gwav hag yntra Durango ha Trearghans yn misyow an hav. Depo Durango a veu byldyes yn mis Genver 1882 ha re beu gwithys yn y furv dherowel.
[[Restren:Durango Silverton Train.jpg|skeusennik|Tren ow treusi linen ughel an D&SNG.]]
<br />
