'''Menja Tiz Kernuak buz gasowas''' (A menja Kernowyon bes goslowes) ew vers [[Kernowek]] skrifys gen an tregher [[John Tonkin]] a [[Lannyust|Lannust]] a-dro dhe'n vledhen 1695. Skrifys ew en Kernowek an [[17ves kansbledhen|17ves kansvledhen]] dhiwedhes. Ma an gan ow tochya war an strif entra an Meternyow [[Jamys VII ha II|Jamys II]] ha [[Wella III]] ha'n Domhwelans Gloryus, hag yth heveli dhe [[Henry Jenner]] a wrug hy menegi et y lever, bos Tonkin skoodhyer a'n bagas Whig "en nacyon a Jakobitys, dell o an [[Kernowyon]] en certan". Lebmyn ma mabmskrif an gan ma et an [[Gwithti Bretennek|Gwithti Bretednek]].

== Geryow ==
{| class="wikitable"
|+
!Versyon Tonkin
!FSS
|-
|
Menja [[Kernowyon|Tiz Kernuak]] buz gasowas<br>
tha kanna vee gy el e glowas<br>
Rag fyr ha mescack thew e gwreze<br>
Ubba en Tale gullas en Beze
|
'Menja [[Kernowyon|tus Kernowek]] bes goslowes<br>
dhe kana vy jei 'ell y glowes;<br>
Rag fur ha muskok 'th ew e gwres,<br>
obma en toll goles an bes.
|-
|
Rag me a venja cowas na peath<br>
della na vee a denneth tha weath<br>
Rag an pocar ez en pedd’n<br>
ha peege gungans mee a vedd’n
|
Rag me a venja kawas neppeth<br>
'della na via a den veth dhe weth;<br>
Rag an pekar eus en pedn,<br>
ha peji ganjans me a vedn.
|-
|
Ma tha ni [[Jamys VII ha II|Materne]] da<br>
ha maternes maga Ta<br>
Besca Rig dane Roul en Gwalaze<br>
buz nag ew an Pobel vaze
|
'Ma dhe ni [[Jamys VII ha II|metern]] da<br>
ha meternes maga ta<br>
byskath wrug den rowlya en gwlas;<br>
Bes nag ew an bobel vas.
|-
|
Eve Rig doaz thurt pow e whonnen<br>
Tiz da gunju Leeas wonnen<br>
Gorolyon da droaze e war dower<br>
Sowias E vownas kerra vel ow’r 
|
Ev 'wrug dos dhort pow y honen;<br>
Tus da ganjo, lies onen;<br>
Gorholyon da a dhros e war dowr,<br>
sawyas y vownans kerra 'vel owr.
|-
|
pereeg eve gurra Trooze war Tîr<br>
Eve welcumbes me ore Gwîr<br>
ha tha vethes tha [[Karesk|Careesk]]<br>
maga sowe besca ve pesk
|
Pan wrug ev gorra troos war tir,<br>
ev 'veu wolkobmys, me 'wor gwir,<br>
ha dhe vedhes dhe [[Karesk|Geresk]],<br>
maga saw [dell] byskath veu pesk.
|-
|
Enna na rig eve Trigass pel<br>
Buz eath tha wheelas an peath o gwel<br>
an Jooal rag gurra war e bedd’n<br>
ha e weetha eve a vedd’n
|
Ena na wrug ev trigas pell,<br>
bes eth dhe hwilas an peth o gwell;<br>
An Jowel rag gorra war y bedn<br>
ha y witha ev a vedn.
|-
|
[[Jamys VII ha II|Mattern james]] rig quachas e stoppia<br>
bus E na allja e theath tha gloppia<br>
Eve rig quachas moaze tha an gwella ternuan<br>
bus e gothas drez an ne wharn
|
[[Jamys VII ha II|Metern Jamys]] 'wrug gwaytyas y stoppya,<br>
bes ev na alja, ev 'dheuth dhe gloppya.<br>
Ev 'wrug gwaytyas mos dhe’n gwella ternewen,<br>
bes ev a godhas dres en duwon.
|-
|
Ha ul e poble poonias tha Gova<br>
Hemma e bra gwarre why na gova<br>
Ha e tha [[Wordhen|worthen]] eath e whonnen<br>
rag cowas gen e gare Trip-Cunnen
|
Ha oll y bobel 'bonyas dhe gova;<br>
Hemma, [....] gwari, hwei na gova;<br>
Ha ev dhe [[Wordhen]] eth y honen,<br>
rag kawas gen y gar Tripconin.
|-
|
Enna e wraze Lowar wheal tha weel<br>
Bowneege kelles Leeas meel<br>
buz materen Wille wraze an wheal<br>
ha fesias gy car vez an gweal
|
Ena ev 'wras lowr hwel dhe wul;<br>
Bownansow kellys, lies mil;<br>
Bes metern Wella 'wras an hwel,<br>
ha fesyas jei 'kerdh 'ves a'n gwel.
|-
|
Nenna e eath car rag [[Frynk|Frink]]<br>
rag debre an Tacklow ewe per trink<br>
ma enna whath eve me ore gwîr<br>
ha plodia gen an hagar veer
|
Nena ev eth 'kerdh rag [[Pow Frynk|Frynk]],<br>
rag debri an taklow ew pur drynk;<br>
'Ma ena hwath ev, me 'wor gwir,<br>
ha plodya gen an hager vir.
|-
|
ha enna ni e ved’n e ara<br>
amesk an poble ez e gara<br>
ha moaz tha wellaz an peath ez gwreze<br>
en pow an Flemmen amesk an Tîz
|
Ha ena ni a vedn y ara,<br>
en-mesk an bobel eus y gara;<br>
Ha mos dhe weles an peth eus gwres,<br>
en Pow an Flemen en-mesk an dus.
|-
|
Enna ma Leeas wonnen kelles<br>
Kana geegans tha boaze gwelles<br>
ha muy dale moaz tha an gletha stella<br>
an lacca berra a mesk an gwellah
|
Ena 'ma lies onen kellys,<br>
kana [....] dhe vos gwelys;<br>
Ha moy a dal mos dhe'n gledha stella,<br>
an lacka a-berth en-mesk an gwella.
|-
|
Ma Materen ni doaz Tre beddn wave<br>
ha moaze car arta pe teffa have<br>
Dewe reffa e sowia Tre ha leaze<br>
ha gweel e vownas mear a heaze
|
'Ma metern ni 'tos tre 'bedn 'wav,<br>
ha mos 'kerdh arta pan teffo hav;<br>
Duw reffo y sawya, tre ha 'les,<br>
ha gwul y vownans meur a hes.
|-
|
menja e buz gweel dua<br>
an Streef ter ni ha’n Creege thua<br>
[[Louis XIV|Materen Frink]] thera vee a menia<br>
na venja hedda whath gun greevia
|
'Menja ev bus gwul diwedh<br>
an strif dre ni ha'n [...];<br>
[[Louis XIV|Metern Frynk]] 'th erov vy ow menya;<br>
Na venja hedna hwath 'gan grevya.
|}

== Kevrednow a-ves ==

* Te ha Tesednow http://nebesgeryow.blogspot.co.uk/2015/05/kanna-kernuak-cana-kernowek.html

[[Klass:Kernowek]]
[[Klass:Kanow]]
[[Klass:Bardhonyeth]]
