{{Taklow| fetchwikidata=ALL | suppressfields= * | image2 = Rh-TableImage.svg }}

Elven gymyk yw [[Rodiom|'''rodiom''']], niver 45 y'n [[An Vosen Beriodek|Vosen Beriodek]]. Y furvell gymyk yw '''Rh'''. An hanow a dheu dhyworth an ger [[Grew|Greka]] ''rhodos'', ow styrya liw rosen. Nyns eus rann vewoniethel dhe rodiom, ha pur danow yw an elven ma. Diskudhys veu rodiom gan William Hyde Wollaston (1766-1828). Kymygydh o Wollaston dhyworth [[Norfolk]] neb a driga yn [[Loundres]]. Ev a oberi war-barth Smithson Tennant (1761-1815) yn 1800. I a wrug hwithrans war blatinom, orth y deudhi yn ''aqua regia'', kemyskans a drenken hidroklorik ha trenken nitrik. Tennant a dhiskudhas [[osmiom]] hag [[iridiom]] dhyworth remenant y'n teudhans. Wollaston a studhyas an teudhans y honan. Dhyworth henna ev a gavas [[paladiom]] ha rodiom. Wosa kodha yn godhas an paladiom, gesys veu ev gans gwrysow liw rosen teg a rodiom klorid.

Y hwer rodiom avel monow tanow, avel rodoplumsit (rodiom-plobm sulfid - Rh<sub>3</sub>Pb<sub>2</sub>S<sub>2</sub>) ha rodokrosit. Askorrys yw rodiom ynwedh avel isaskorr purhe monow [[kober]] ha nikel. An askorrans ollvysel pub bledhen yw 16 tonnas. Usys yw dhe wul konvertydhyon katalytek (85% a askorrans bledhenek). Eylgylghys yw a-dro dhe 2 donnas an vledhen dhyworth konvertydhyon katalytek. Usys yw nebes anedha, a-dro dhe 6%, y'n diwysyans gweder.

Poos atomek rodiom yw 102.91, y boynt teudhi yw 1966°C ha'y boynt bryjyon yw 3725°C. Y dhosedh yw 12.4kg an liter. Alkan tanow lenter arghansek kales yw.

==Mirva==
<gallery class="center" widths="175px" heights="150px">
Restren: Rh_price.png |skeusennik|Chanjyow yn pris rodiom dres an bledhynnyow
Restren: Wollaston_William_Hyde_Jackson_color.jpg |skeusennik|William Hyde Wollaston
Restren: Freiberg,_Terra_mineralia,_Rhodochrosit.JPG |skeusennik|Onan a vonow rodiom, rodokrosit
Restren: Gems_and_silver_bracelet.JPG |skeusennik|Gemmweyth gwrys a rodiom
Restren: Aufgeschnittener_Metall_Katalysator_für_ein_Auto.jpg |skeusennik|Konvertydh katalytek
Restren: 4Y1A9968_Norilsk_(28676523730).jpg |skeusennik|Teudhji nikel Norilsk yn [[Russi]]
</gallery>

[[Klass:Elvennow kymyk]]
