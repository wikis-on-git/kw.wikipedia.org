
{{Lle | fetchwikidata=ALL | suppressfields = }}

'''Park Kenedhlek Pantanal'''  po  ''Parque Nacional do Pantanal Matogrossense'' y’n yeth [[Portyngalek]] yw [[Park Kenedhlek|park kenedhlek]] yn [[Brasil]].  Apoyntys veu avel park kenedhlek yn 1981.  An hanow a dheu dhyworth an ger Portyngalek  ''pântano'', ow styrya keunegen. An park a sev yn statys Mato Grosso do Sul ha Mato Grosso. Gorrys veu yn rol Ramsar a savleow glybtir yn 1993. Y arenebedh yw 135,000 hektar. Rann yw dhe vewva an Pantanal, ranndir efan a geunegennow ha gwelstiryow. Apoyntys veu avel [[Ertachva an Bys UNESCO]] yn 2000.

Bewva yw dhe lies best hag [[edhen]] tanow. Yn-mysk an re ma yw an [[Jagwar|jagwar]], karow keunegen (''marsh deer''), moryoner (''anteater'') ha [[Kowrdhowrgi an avon|kowrdowrgi]] (''giant otter'').

Gerys-da yw an park dhe dornysi a gar gweles an bestes hag ydhyn. Peryl dhe’n park yw [[ammeth]] gwitha [[Bugh|bughes]], hag a janjya savon an [[dowr]] ha kawsya esknians [[gweres]].
<gallery>
Jagwar.jpg|thumb|center|Jagwar
Pantanal,_south-central_South_America_5170.jpg|thumb|right|Golokva dipek an Pantanal
Pantanal_55.76W_15.40S.jpg|thumb|Tyller bewva an Pantanal yn Amerika Soth
Giant_otters_(Pteronura_brasiliensis).jpg|thumb|Kowrdowrgeun
Anodorhynchus_hyacinthinus_-Disney_-Florida-8.jpg|thumb|Papanjay jacynth
Anaconda_jaune_34.JPG|thumb|Anakonda melyn
</gallery>

[[Klass:Brasil]]
[[Klass:Ertachva an Bys UNESCO]]
[[Klass:Parkow kenedhlek]]
