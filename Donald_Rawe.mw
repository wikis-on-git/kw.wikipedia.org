{{Den | fetchwikidata=ALL | onlysourced=no | suppressfields= }}

'''Donald Rawe''' (30 Gortheren 1930 –  9 Metheven 2018) o dyller ha skrifer Kernewek.

Donald Ryley Rawe a veu genys yn 1930 dhe Donald Rawe, tregher, ha Doris (nee Hutchings), an kothha a dhew flogh.. Negys y das o gwerthji dillas yn [[Lannwedhenek]] (po Lodenek). 

Ev a dhisplegyas bern yn istori ha henhwedhlow Kernow pan ve yowynk. Y skrifas lies drama, hwedhel ha bardhonieth war themys Kernewek ha Keltek. Yn 1970 degemerys veu avel bardh yn [[Gorsedh Kernow]] gans an hanow bardhek {{bardh|bardhek= Scryfer Lanwednoc }} (skrifer Lannwedhenek).

Y’n keth bledhen ev a fondyas Lodenek Press, war-barth ha Dyllansow Truran, onan a’n chif kowethyansow dyllo rag skriforyon Kernewek yn bledhynnyow diwettha an 20ves kansvledhen. Dyllys veu moy ages 50 a ditlow erbynn 2010, niver anedha ganso y honan. Ev a skrifas treylyans a’n gwari marth ''Gwryans an Bys'' yn 1980. Dyllys veu niver a lyvrow bardhonieth, kepar ha ''An Skyla dhe Vos'', ''Pysadow rak Kernow yn Vledhen 2000'' ha ''Geryow Kernewek'' (treylyes gans Tim Saunders ha komprehendys y’n kuntellyver ''Poems from the Edge of Extinction'' yn 2021).

Ev o kaderyer Myster Lien Kernow 25 bledhen, hag ev o esel a Drest Ertach Kernow a-dhia an dalleth. Y ober a veu enorysgans an Orsedh yn 2006 gans pewas kowlwrians hys bewnans. Y lyver ''Geraint, Last of the Arthurians'' a’n jeva Tallyour an Myster Lien Kernow yn 2016.

A-dhia 1965, ev o onan a gevarwodhyoryon kowethyans a dhallathas gwertha [[Brith Kernewek|brith Kernewek]]. Ev a wre skrifa yn fenowgh dhe’n paperyow nowydh war vateryow politek hag istorek, ha parys o dhe argya y acheson y’n lys treweythyow. Rag niver a vledhynnyow ev o sodhek an wask dhe [[Mebyon Kernow|Vebyon Kernow]].

Yn 1954 ev a dhemedhis Margaret Elaine Nankervis yn Loundres. I a gavas unn vyrgh.
