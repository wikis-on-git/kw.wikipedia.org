[[Restren:St Blazey 153329.jpg|skeusennik|Tren war y fordh dhe Dewynblustri ogas dhe Lanndreth.]]
Linen hyns-horn kemeneth 20<sup>3</sup>⁄<sub>4</sub> mildir (33km) yn Kernow yw an '''Linen Arvordiryow Atlantek'''''.'' An hyns-horn a bon a dhyworth an [[Mor Bretannek|Mor Predennek]] yn [[Porth]] dhe'n [[Keynvor Atlantek]] yn [[Tewyn Plustry|Tewynblustri]].

== Hyns ==
An Linen Arvordiryow Atlantek a dhalleth dhe Worsav Porth, ple'ma junyans gans an Penn-Hyns-horn Kernow. Ow tiberth an gorsav, res yw dhe'n linen treylya war warr ogasti 180 gradh dhe junya hyns an hen [[Hyns-Horn Monow Kernow]] (HMK) ogas dhe'n hen worsav yn [[Lanndreth]]. An linen a hol hyns an HMK rag remenant an viaj.

A-dhyworth Lanndreth, an HMK a wrug devnydh hyns an hen [[Dowrgleudh Porth|Dhowrgleduh Porth]], a veu byldyes dhe servya an [[Bal Konsolow Fowydh]], mar bell avel y dhiwedh dhe [[Melyn Pons|Velyn Pons]]. Omma an linen a wra entra an [[Nans Logsulyan]], ple'ma lower a remenantys diwysyansek eus [[Ertachva an Bys]].

Ogas dhe worsav Logsulyan an hyns-horn a bass an Bonsfordh Treffry, ponsfordh hyns-horn ha dowrbons istorek dew borpos esa gwrys yn 1844 a garyas penn-hyns an Hensi-Tram Treffry.
[[Restren:China Clay for export - geograph.org.uk - 1664157.jpg|skeusennik|Tren pri China y'n Nans Logsulyan.]]
Wosa Logsulyan, an linen a bass lower a seghoryon ha gweythyow pri China koth hag arnowydh, kyn ev dhe bassya an gorsavow yn [[Karnrosveur]] ha [[Tregarrek]].

Yntra Tregarrek ha Fordh Sen Kolom, an linen a dreus Gwithva Natur Woon Gors. Ev re beu lower a dhroglammow gans an opns a dreus an fordh A30. Y fia plottys dhe dhidreylya'n hyns-horn rag may talathsa dhe worsav [[Austol|Sen Ostell]] ha holya linen gwara yn-unnik an hen [[Hyns-horn Diberth Tewyn Blustri ha Kernow]] dhe eyljunya hyns an linen lemmyn dhe [[Tredhinas|Dredhinas]]. An plott ma re beu droppyes lemmyn meur ras a hyns nowyth an fordh a avod an pons ha gwithva natur.

Wosa hi dhe bassya Tregarrik, an linen a bass Gorsav [[Goonkoyntrel]] kyn ow trehedhes Gorsav [[Tewyn Plustry|Tewynblustri]].

== Kledhrennow an gemeneth ==
An Linen Arvordiryow Atlantek yw onan a'n hensi-horn eus skoodhyes gans an [[Keskowethyans Kledhrennow Dewnens ha Kernow]]. Yma hyns-korev-kledhrennow dhe'n linen esa lonchyes yn 2005, yma 15 diwotti a-hys an hyns-horn rag trethysi dh'aga godriga.

== Gorsavow ==
Ottomma rol a worsavow war an Linen Arvordiryow Atlantek.
* [[Gorsav Porth|Porth]]
* [[Gorsav Lanndreth|Lanndreth]] (deges)
* [[Gorsav Logsulyan|Logsulyan]]
* [[Gorsav Karnrosveur|Karnrosveur]]
* [[Gorsav Tregarrek|Tregarrek]]
* [[Gorsav Fordh Sen Kolom|Fordh Sen Kolom]]
* [[Gorsav Goonkoyntrel|Goonkoyntrel]]
* [[Gorsav Tewynblustri|Tewynblustri]]

== Oberyans ==
[[Restren:Class 150 at Newquay railway station (5951).jpg|skeusennik|Tren dhe worsav Tewynblustri.]]
Unn hyns yw an linen yntra Lanndreth ha Tewynblustri. Yma loup-passya ogas dhe Garnrosveur, a veu gwrys rag trenow pri China war aga fordh dhe warth gwara [[Goongrug]]. Y'n jydh hedhyw, devnydhyes yw an loup rag trenow hav dhe bassya y gila. An loup a wra devnydh a [[sinellow semafor]].

=== Gonisyow Trethysi ===
[[Hyns-horn Bras an West]] a ober gonisyow trethysi leel. War benneythennyow y'n hav pub tren yw eylworrys gans kemmysk a drenow Hyns-horn Bras an West a-dhyworth [[Gorsav Loundres Paddington|Loundres Paddington]] ha trenow [[CrossCountry]] dhyworth Pow Sows North. HBW a henow lower a'y drenow dhyworth [[Loundres]] ''[[Ekspres an Arvordiryow Atlantek]]''. Nebes a'n trenow dy' Sadorn yw gonisyow ekspres gwir a hedh orth Porth, Aberplymm, Karesk Sen Dewi ha Loundres Paddington yn-unnik.

=== Gonisyow Gwara ===
[[Restren:Newquay 43138.jpg|skeusennik|[[Tren Tooth Bras]] ow sevel dhe Worsav Tewynblustri.]]
Diwedh est an hyns-horn bys dhe Dhibarthva Goongrug a wel lower a drenow gwara eus oberys gans [[DB Schenker]]. Hyns-horn skorren berr a jun an linen yn Lanndreth gans an porth yn Porth.

== Droglammow ==
War 25ves mis Me 1991, kensa tren an jydh dhyworth Tewynblustri dhe Loundres a dheuth dhyworth an kledhrennow y'n Nans Logsulyan. [[Tren Tooth Bras|Unses Tren Tooth Bras]] o an tren. An trethysi veu movyes dhe'n karr-power a-dhelergh esa anbaryes ha drehedhas dhe worsav Logsulyan, ple gyllas an trethysi pesya war aga viaj yn kerri.

Glawas poos war an 30ves mis Kevardhu 2006 a gawsyas tirslynk ogas dhe Lanndreth, a lettyas an linen. Gonisyow kyttrin eylworrans veu devnydhyes erna eylygeris an hyns-horn war 8ves mis Genver 2007.

War 12ves mis Metheven 2007, tren a gesskwattyas gans karr war dreusva dhe Japel ogas dhe Dewynblustri. Treusva gans golow hag alarm o hi, mes nyns esa lettys dhedhi. Shyndys veu lewyer an karr, mes nagonan war an tren veu shyndys.

== Gweller ynwedh ==
* [[Keskowethyans Kledhrennow Dewnens ha Kernow]]

== Kevrennow a-ves ==
* [http://www.greatscenicrailways.co.uk Great Scenic Railways in Devon and Cornwall] (yn Sowsnek).
* [http://www.focal.org.uk/ The Focal Group] (yn Sowsnek).

[[Klass:Hensi-horn]]
