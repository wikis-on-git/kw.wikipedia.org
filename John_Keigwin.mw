'''John Keigwin''' ([[1641]]-[[1716]]) o antikwari ha [[Kernewek|Kerneweger]], genys yn [[Porth Ynys]], [[Kernow]]. Eve o "ugheldas" an antikwaris yn Howlsedhes [[Pennwydh]], y'ga mysk [[John Boson|John]] ha [[Thomas Boson]], [[William Gwavas]], [[Thomas Tonkin]], [[William Borlase]], [[Oliver Pender]], ha [[James Jenkins]] a Alverton. War-lergh [[Edward Lhuyd|Lhuyd]] ha [[William Borlase|Borlase]], skentoleth Keigwin a-dro dhe'n tavas Kernewek o "down ha kowal" (''profound and complete''). Yth aswonni ev [[Frynkek]], [[Latin]], [[Grew]], hag [[Ebrow]].

Keigwin a wrug treylyansow [[Sowsnek]] a ''[[Pascon Agan Arluth|Basshyon agan Arloedh]]'' ha ''[[Gwreans an Bys|Gwrians an Bys]]'' a via dyllys gans [[Davies Gilbert]] yn [[1826]] ha [[1827]]. Dew gernewekheans an [[Pader]] ev a wrug (onan yn Kernewek Kres hag onan yn Kernewek Diwedhes), warbarth gans kernewekheans an Deg Gorhemmynadow, vershyon war an kynsa chaptra a Lyver [[Jenesis]]. Lyther [[Charlys I, Myghtern Pow Sows|Charlys I]] dhe'n Gernowyon a gernewekhas ev ynwedh.
War-lergh [[Henry Jenner]], yth esa niver a "gammwriansow koynt" (''extraordinary mistakes'') yn treylyans Keigwin a'n gwariow ''Passhyon'' ha ''Gwrians''; yma Jenner ow prederi bos Keigwin goethus a-dro dh'y aswonnvos.

[[John Boson]] a skrifas y skrifenn-bedh: kan a peder linenn yn Kernewek.

[[Category:Pobel|KEIGWIN John]]
[[Category:Kernewek|KEIGWIN John]]
