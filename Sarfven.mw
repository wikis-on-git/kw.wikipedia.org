{{Taklow| fetchwikidata=ALL | onlysourced=no| suppressfields= }}

'''Sarfven''' yw [[karrek]] gwrys a vonyow y'n bagas sarfinit. An hanow a dheu drefen y semlant dhe groghen [[Sarf|sarf]]. Monyow y'n bagas ma yw rych yn [[Magnesiom|magnesiom]] ha [[Dowr|dowr]], gwyrdh golow po tewl ha furvys gans sarfenigyans (''serpentinization''), argerdh a hwer war leur an mor ogas dhe oryon [[Tektonieth plattys|plattys tektonek]]. Karrygi dhyworth mantel an Norvys a wodhev hidratyans, oksidyans a olivin ha treusfurvyans.

Dres treusfurvyans, sugnys yw mynsow meur a dhowr dhe'n garrek. An dosedh a leha ytho. An dasoberyans a liver tommder, pennfenten nerthedh rag furvya tardhellow hidrothermel. Livrys yw [[Hidrojen|hidrojen]], methan ha hidrojen sulfid, boos rag korrorganedhow kymotrofik.

Furvyes yw sarfven yn keynow kres an keynvor. Sarfven yw kevys yn [[Lysardh]] yn [[Kernow]]; Thetford Mines, [[Quebec]], [[Kanada]]; Lynn Valhalla, [[Jersi Nowydh]]; Konteth Gila, [[Arizona]] ha tylleryow yn [[Pow Grek|Gres]], [[Kobros|Koberenys]], [[Oman]] ha Gyni Nowydh.

[[Gweres]]ow war sarfven yw tanow dell yw usys. Boghosek yn [[Kalciom|kalciom]] yw gweres war sarfven, ha rych yn alkenyow gwenonek dhe blansow, kepar ha [[Kromiom|kromiom]] ha [[Nikel|nikel]].

Isel yw kaletter sarfven (2.5-3.5 war an skeul Mohs). Usys yw sarfven rag kervyansow gans an pobel Inuit.


<gallery class="center" widths="250px" heights="200px">
Kynance_Cove_2.jpg|skeusennik|Sarfven yn Kewnans, [[Lysardh]]
Mineraly.sk_-_chryzotil.jpg|skeusennik|Sarfven dhyworth [[Slovaki]]
Serpentinite_sur_gneiss.jpg|skeusennik|Sarfven dhyworth [[Pow Frynk]]
Expl2224_-_Flickr_-_NOAA_Photo_Library.jpg|skeusennik|Tardhell hidrothermal
Serpentinite_Walrus_2012.jpg|skeusennik|[[Mordarow]] sarfven
Qulliq_1999-04-01.jpg|skeusennik|Gravyer Inuit
</gallery>
[[Klass:Dororieth| ]]
