{{Taklow| fetchwikidata=ALL | suppressfields= * | image2 = He-TableImage.svg }}

Elven gymyk yw [[Heliom|'''heliom''']], niver 2 y'n [[An Vosen Beriodek|Vosen Beriodek]]. Y furvell yw '''He'''. An hanow a dheu dhyworth an ger [[Grew|Greka]] ''helios'', ow styrya howl. Diskudhys veu heliom y'n howl kyns veu kevys war an norvys.

Heliom yw onan a'n elvennow veu gwrys y'n Bomm Bras, warbarth gans [[hidrojen]] ha [[lithiom]]. Hi yw an elven nessa moyha pals y'n Ollvys (23%), wosa hidrojen (76%). Ster a askorr heliom dre gesteudhans nuklesennow hidrojen. Nyns eus rann dhe heliom y'n korf denel. Usys yw heliom linyek gans tempredh a -269°C dhe yeynhe tennveyn, res dhe askorra skeusennow MRI.

Pan hwer difyk howl, lettys yw an rann vrassa dhe wolow an [[Howl]]. Hemm a wra gasa dielvennans spektrum an korona, dell dybi Pierre J.C.Jansen (1824-1907). Ev eth dhe [[Eynda]] rag studhya difyk howl leun yn 1868. Digomol veu an ebron war an 18ves mis Est, hag ev a allas musura an spektrum. Pan welas ev linen y'n spektrum gans tonnhyw a 587.49nm, ev a wodhva bos elven ankoth ena. War an 20ves mis Hedra y'n keth bledhen, Norman Lockyer (1836-1920) hag Edward Frankland (1825-1899) a welas an keth linen dre ebron [[Loundres]] leun a vog. Lockyer a wrug batha'n hanow heliom.

Kevys yw heliom dhyworth gass naturel (ow komprehendya bys dhe 7% anodho). Yma an kreunyow moyha yn [[Katar]] hag [[Iran]]. Askorrys yw dres 100 milvil meter kubek an vledhen (90% anedha y'n [[Statys Unys]]). Usys yw rag pelyow ayr, gans sedhoryon dhownvor (dhe lettya re [[nitrojen]] y'n goos), ha rag daffar tempredh-isel, kepar ha tennveyn ughkendegi. 
[[Restren:HeNe Laser Build.webm|skeusennik|Heliom]]
Poos atomek heliom yw 4.003. Y boynt teudhi yw -272°C ha'y boynt bryjyon yw -269°C. Y dhosedh yw 0.18g an liter. Gass diliw anvlasus yw. Ny wra dasoberi yn kymyk. Yn-dann tempredh a -271°C (2°K) heliom a wra mos ha bos lin heb glusekter.

==Mirva==
<gallery class="center" widths="175px" heights="150px">
Restren: Jules_Janssen_3.jpg |skeusennik|Pierre JC Jansen
Restren: Atomic emission spectrum of helium.svg |skeusennik|Spektrum heliom hag hidrojen
Restren: Picture_of_Norman_Lockyer.jpg |skeusennik|Norman Lockyer
Restren: Frankland_Edward_26.jpg |skeusennik|Edward Frankland
Restren: Container 【 4??? 】 UNION HERIUM---No,1 【 Pictures taken in Japan 】.jpg |skeusennik|Tanker heliom
Restren: Discover Scuba Diving -- St. Croix, US Virgin Islands.jpg |skeusennik|Sedhor downvor
Restren: Crude Helium Enrichment Unit.jpg |skeusennik|Purva heliom
Restren: SchachtzeichenKomplett01.jpg |skeusennik|Pel ayr rag dargana an gewer
Restren: MRI-Philips.JPG |skeusennik|Arhwilell MRI
</gallery>

[[Klass:Elvennow kymyk]]
