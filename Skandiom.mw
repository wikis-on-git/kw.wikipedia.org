{{Taklow| fetchwikidata=ALL | suppressfields= * | image2 = Sc-TableImage.svg }}

Elven gymyk yw [[Skandiom|'''skandiom''']], niver 21 y'n [[An Vosen Beriodek|Vosen Beriodek]]. Y furvell yw '''Sc'''. An hanow a dheu dhyworth an ger [[Latin]] rag Loghlyn ''Scandia''. Nyns eus rann dhe skandiom y'n korf denel. Nyns yw gwenonek. 

Diskudhys veu skandiom yn 1879 gans Lars Fredrik Nilson (1840-1899), Professor Kymygieth yn Pennskol Uppsala, dhyworth euksenit, moon kompleth a nebes alkenyow. Yma moon skandiom (henwys thortvenit - Sc<sub>2</sub>Si<sub>2</sub>O<sub>7</sub>) mes pur danow yw. Askorrys yw an brassa rann avel isaskorr balyow [[uraniom]], a-dro dhe 20 tonnas an vledhen. Arbennegys yw devnydhyow skandiom. Keworrys yw dhe [[aluminiom]] dh'y wul kalessa ha skaffa rag kesrannow jynnow ebron. Usys yw lugern skandiom gans an diwysyans pellwolok. Purvaow oyl a wra devnydh a'n isotop skandiom-46 avel maynor tresya.

Poos atomek skandiom yw 44.96, y boynt teudhi yw 1541°C ha'y boynt bryjyon yw 2831°C. Y dhosedh yw 3.0kg an liter. Alkan medhel gwynn-arghansek yw. 


==Mirva==
<gallery class="center" widths="175px" heights="150px">
Restren: Nilson_Lars_Fredrik.jpg |skeusennik|Lars Fredrik Nilson
Restren: Thortveitite-ea14a.jpg |skeusennik|Thortvenit
Restren: Mig-29_on_landing.jpg |skeusennik|Usys yw skandiom y'n Mig-29
Restren: Erzmine_Nowa_Schowti_Wody_Förderturm_3.JPG |skeusennik|Bal [[uraniom]] ha [[horn]] Zhovti Vody yn [[Ukrayn]] a askorr skandiom ynwedh
</gallery>

[[Klass:Elvennow kymyk]]
