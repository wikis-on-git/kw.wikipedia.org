
{{Lle | fetchwikidata=ALL | suppressfields = }}

'''Park Kenedhlek Exmoor'''  yw ranndir a woon venydhek yn [[Gwlas an Hav]] a [[Dewnens]]. Apoyntys veu avel [[Park Kenedhlek|park kenedhlek]] yn 1954. 

[[Dororieth]] an park a gonsist a [[Karrek|gerrygi]] [[An Goloven Dhororiethel|Dewnek]] ha [[An Goloven Dhororiethel|Glowek]] dre vras, gans kerrygi [[An Goloven Dhororiethel|Triassek]] ha [[An Goloven Dhororiethel|Jurassek]] war an ledrow isella.  An poynt ughella y’n park yw Dunkery Beacon gans ughelder a 519m. Kerghynedhow an park yw grug iseldir, koswigow koth ha leysegi, bewvaow dhe blansow ha bestes tanow kepar ha’n tykki Duw, an brithek grug. [[Ammeth]] an park a gomprehend [[Davas|deves]] ha hobys.

Yma dustuni a dus a-dhia an [[oos Men|Oos Mesolithek]]. Usys veu an ranndir rag balweyth y’n [[Oos brons|Osow Brons]] ha [[Oos Horn|Horn]].  

Posek dhe erbysieth an ranndir yw tornyaseth erbyn lemmyn. Gwriansow gerys-da yw kerdhes ha [[diwrosa]]. Kerdhva Konna Tir an Soth-West a dhalleth yn Minehead owth holya arvor Park Kenedhlek Exmoor war y fordh dhe Poole, Dorset.

Settys veu novel Lorna Doone gans R.D.Blackmore war Exmoor.

<gallery>
Tarr_Steps_02.jpg|thumb|center|Pons koth Tarr Steps
Heath_fritillary_(Melitaea_athalia_lachares).jpg|thumb|right|Tykki Duw, an brithek grug
Exmoorcliffs.jpg|thumb|Arvor Exmoor
Sea_of_Heather_on_Dunkery.jpg|thumb|Grug war Dunkery Beacon
Hp_Ponies.jpg|thumb|Hobys Exmoor
</gallery>
[[Klass:Parkow kenedhlek‎]]
