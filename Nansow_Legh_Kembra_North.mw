{{Lle | fetchwikidata=ALL | suppressfields = }}

'''Nansow Legh Kembra North''' yw [[Ertachva an Bys UNESCO|ertachva UNESCO]] desedhys yn [[Kembra]] North, onan a deyr ertachva UNESCO y'n ranndir. Dowrbons Pontcysyllte ha [[Kastylli ha Fosow Tre Myghtern Edward yn Gwynedd|Kastylli Myghtern Edward 1a]] yn [[Gwynedd]] yw an dhew aral. Apoyntys veu yn mis Gortheren 2021 wosa displegyans a brofyans deg bledhen. Hi a gomprehend 7 tyller:
# Mengleudh Penrhyn ha Porth Penrhyn, Bethesda
# Mengleudh Dinorwig
# Nans Nantlle
# Mengleudh Gorseddau ha Pennsevik Kembra, Cwm Pennant
# Ffestiniog ha Porthmadog
# Mengleudh Bryneglwys, Abergynolwyn ha [[Hyns-horn Talyllyn]]
# Aberllefenni

An diwysyans [[legh]] a wrug tohow rag [[Breten Veur]] hag [[Europa]] a-dhia kres an 18ves kansvledhen. An legh veu kemerys war hensyow horn dhyworth an mengleudhyow dhe borthow kepar ha Porthmadog, Porth Penrhyn ogas dhe Vangor ha Caernarfon. Pur bosek o rag erbysieth Kembra North-West gans moy ages 15,000 o oberoryon erbynn diwedh an 19ves kansvledhen. Dyffrans yn tien dhe'n diwysyans glow yn Kembra Soth o poos an yeth [[Kembrek]]. Oberoryon a wrug gweres fondya [[Pennskol Bangor]] ha synsi gonisogeth Kembrek hy yeth. 

Posek o an diwysyans rag displegyans kesunyansow lavur yn Kembra wosa astelyow ober meur diwedh an 19ves kansvledhen. Dres an 20ves kansvledhen an diwysyans a dheklinas. Dew vengleudh yw ygerys hwath, Mengleudh Penrhyn yn Bethesda ha Mengleudh Llechwedd yn Blaenau Ffestiniog.

Lemmyn posek yw an ranndir rag tornasyeth. Usys yw Mengleudh Penrhyn rag gwivrennow zypp, ha tennvos tornysi yw Mengleudh Llechwedd yn Blaenau Ffestiniog. Desedhys yw an Gwithti Kenedhlek Legh Kembrek yn Mengleudh Dinorwig keffrys ha kresen sedhi. Tennvosow tornysi yw niver a hensyow horn Kembra North kepar ha [[Hyns-horn Lynn Padarn]].

==Mirva==
<gallery class="center" widths="175px" heights="150px">
Restren:Chwareli-RZ.jpg|skeusennik|250px|Oberoryon yn Mengleudh Dinorwig
Restren:SlateDeposits.PNG|Skeusennik|250px|Mappa a ranndiryow legh yn Kembra
Restren:Zip_World,_Penrhyn_Quarry,_Bethesda,_Bangor_Gwynedd_-_panoramio_(8).jpg|Skeusennik|250px|Mengleudh Penrhyn ha'n wivren zypp
Restren:Blaenau_Ffestiniog.jpg|Skeusennik|250px|Byjyons legh yn Blaenau Ffestiniog
Restren:The_National_Slate_Museum_at_Gilfach_Ddu_-_geograph.org.uk_-_294353.jpg|Skeusennik|250px|An Gwithti Kenedhlek Legh Kembrek
</gallery>

[[Klass:Balweyth]]
[[Klass:Ertachva an Bys UNESCO]]
[[Klass:Kembra]]
