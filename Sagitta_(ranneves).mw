{{Taklow
 | name = Sagitta
 | fetchwikidata = ALL
 | suppressfields=  
 | image = Sagitta_constellation_map.svg
}}


'''Sagitta''' yw [[ranneves]] aswonnys avel onan a'n 88 aswonnys gans an [[Unyans Steroniethek Keswlasek]] (IAU). Hy hanow a dheu dhyworth an yeth Latin rag 'seth'. Onan yw a'n 48 ranneves gorrys yn rol Ptolemy y'n 2a kansbledhen. Kyn fo ranneves goth, nyns eus steren splanna ages an 3a splannvraster ynni. Sagitta a's teves an arenebedh tressa lyha a'n rannevesow oll y'n ebron.

Gamma Sagittae yw steren splanna an ranneves, gans splannvraster a 3.47. Kowrsteren rudh koth yw gans gronnedh 90% a huni an Howl, mes orth yeynhe hy a efanas dhe dreuslinen 54 gweyth myns an Howl. V Sagittae yw kevreyth chanjus gordhroglammek - kevreyth steren dhewblek komposys a gorrsteren wynn ow kuntel gronnedh dhyworth steren aral yw desevys dhe furvya nova ha dos ha bos an steren splanna y'n Hyns Sen Jamys hag onan a'n sterennow splanna y'n ebron a-dro dhe'n vledhen 2083. 

Sagitta a gomprehend diw steren a's teves eksoplanet. HD 231701 ha HAT-P-34 a's teves planettow an keth myns po moy ages yow, ha 15 Sagittae yw steren an keth myns avel an Howl mes gans korrsteren worm an keth treuslinen avel Yow mes gans gronnedh 69 gweyth dhodho. An ranneves a gomprehend krenvonni Messier 71 ha diw niwlen ster planettik, NGC 6886 ha'n Niwlen Ster Delk.

<gallery>
Sidney_Hall_-_Urania%27s_Mirror_-_Delphinus,_Sagitta,_Aquila,_and_Antinous.jpg|skeusennik|Delinyans a Sagitta y'n ebron a-dhia 1825
Messier_71_Hubble_WikiSky.jpg|skeusennik|Messier 71
Necklace_Nebula_by_Hubble.jpg|skeusennik|Skeusen a'n Niwlen Ster Delk gan an pellweller Hubble
NGC_6886.jpg|skeusennik|NGC 6886
</gallery>
{{Rannevesow}}
{{stokk}}
