[[Restren:Tea_leaves_steeping_in_a_zhong_čaj_05.jpg|skeusennik|320x320px|Delyow te a seg yn hanaf chinek.]]
'''Te''' yw diwes meurgerys dres oll an bys. Te yw gwrys dre segi delyow po bleujennow seghys an les ''Camellia sinensis'' yn [[dowr]] pooth. Yn fenowgh, te a yll kavos losowys erel, spisys po saweryow froeth ynno, kepar ha [[lymmaval]].

Treweythyow, an ger "te" yw usys rag diwosow erel a veu gwrys dre segi froeth po losowys yn dowr pooth, kepar ha "te [[rooibos]]" po "te [[kamomil]]". Hemm yw henwys "te losowek".

== Rywyow te ==
Yma dew ryw chyf a de: [[te du]] ha [[te glas]].

Rag gul te du, gweythoryon a gemmer an delyow ha'ga lesa war estyll le may hallo an delyow seghi. Nessa, i yw rolys ha drelys. A-wosa, i yw gorrys yn stevel le may sugnons [[oksigen]]. Dasoberyansow kymyk a janj sawor ha gis an te. Gordhiwedh, an delyow yw seghys gans ayr pooth bys pan dreylyons gorm po du. Meur a de du a dheu a [[Shri Lanka]], [[Indonesi]] hag [[Afrika|Africa]] est.  

Te glas yw gwrys dre worra delyow kro yn ethenell a with an delyow glas. Ytho, an delyow yw skwattys ha seghys yn fornow. [[Eynda]] yw an brassa gwrier hag an brassa devnydhyer a de glas.

Te yw tevys dres oll yn [[China]], [[Eynda]], [[Pakistan]], [[Shri Lanka]], [[Taywan]], [[Nihon]], [[Nepal]], [[Ostrali]], [[Arghantina]] ha [[Kenya]]. <gallery>
Restren:Tea bags.jpg||
Restren:Qi Lan Oolong tea leaf.jpg||
Restren:Cup of tea, Scotland.jpg||
Restren:Everything Stops for tea.jpg||
</gallery>

== Braga ==
Res yw segi te glas dres 2–3 mynysen yn dowr 80-85 °C (176-185 °F).  Res yw segi te du dres 3–5 mynysen yn dowr ow pryjyon.
[[Klass:Boos ha diwes]]
