{{Person|fetchwikidata=ALL|onlysourced=no|suppressfields=|nationality=[[Image:Flag of Palestine.svg|25px]] [[Palestin]]}}

'''Mai Al-Kaila''' (Arabek: مي الكيلة‎; genys 8 Ebrel 1955) yw medhek, lyskannas ha [[Politegieth|politeger]] [[Palestayn|palestinek]] ha'n kynsa [[benyn]] dhe synsi an soodh a Venyster Yeghes a Balestin. Yma dhedhi doktourieth yn Yeghes Poblek ha Menystrans Yeghes. Hi o kaderyer Konsel Medhegel a Balestin avel Menyster Yeghes.

== Kilva ==
Mai Salem Hanna al-Kaila a veu genys yn Jerusalem an 8ves a vis Ebrel 1955. Hy adhyskans selvennek o y'n skolyow Birzeit ha hy adhyskans nessa y'n Kolji Privedh yn Ramallah. Hi a studhyas bos klavjier yn Klavji Augusta Victoria yn [[Jerusalem]]. Hi a studhyas medhegneth yn Pennskol Granada yn [[Spayn]] ha kavos hy bachelorieth anedhi. Ena, hi a arbennikhas yn medhegneth golovas ha [[bengorfonieth]] yn Pennskol Kaliforni, [[San Francisco]] ha kavos hy mestronieth. Hi a gavas hy doktourieth yn Yeghes Poblek ha epidemegieth a Bennskol Chile.

== Resegva ==
Al-Kailah a oberas avel medhek annedhys yn Klavji Palestine Red Crescent yn [[Jerusalem]] yn kors Medhegneth Golovas ha Bengorfonieth. Mai Al-Kailah a oberas avel arether yn Pennskol Al-Quds yn Asrann Yeghes Poblek hag yn UNRWA avel penn an kors Mamoleth ha Flogholeth.

Yn 1994, Mai Al-Kailah a veu ordenys dhe'n kanasedh palestinek rag kemeres rann y'n Keskussulyans an Bys a-dro dhe Venenes yn 1995 yn [[Beijing]], [[Repoblek Werin China|China]].

Alkaila a veu ordenys avel Kannas Stat Palestin dhe [[Chile|Jile]] an 31a mis Du 2005. Hi a besyas y'n rol na bys yn hy ordenans avel Kannas Stat Palestin dhe [[Itali]] an 1a mis Du 2013. An 4a mis Kevardhu 2016, hi a waynyas an etholansow Konsel Domhwelus Palestin synsys dres an seythves konsel a Fatah, parti [[Politegieth|politek]] [[Socyalieth|sosyel]]-[[Gwerinieth|gwerinel]] ha [[Kenedlegieth|kenedlegiethek]] a [[Palestin|Balestin]], ha dos ha bos esel ynno.

An 13ves mis Ebrel 2019, al-Kaila a dos a-rag Lewydh Palestin Mahmoud Abbas avel Menyster Yeghes yn governans Mohammad Shtayyeh.

== Enorys ==

* Yn 2017, Mai al-Keila a veu res medalen owr gans Akademi Norman ha'n lu ayr Itali awos hy gwriansow avel gweythresor ha'y defens a wiryow den yn Palestayn.

{{unn k}}

[[Klass:Palestinyadesow]]
