{{Den|fetchwikidata=ALL|onlysourced=no|suppressfields=ymgynghorydd y doethor}}

'''Augustine a Hippo''' (13 Du 354 â€“ 28 Est 430), aswonnys ynwedh avel '''Sen Augustine''', o [[Filosofieth|filosofer]] ha theologydh [[Kristoneth|Kristyon]] a dhevedhyans Berber. Epskop o ev a Hippo Regius yn Numidia, [[Afrika]] Gledh [[Romanyon|Roman]]. Y skrif o delanwes war an displegyans a filosofieth a'n West hag y'n gwelir avel onan a Dasow Eglos an moyha posek  a'n Eglos Latin yn Oos Patristek. Yn mysk y lies oberen posek yw ''The City of God'', ''On Christian Doctrine'' ha ''Confessions''.

Pan o ev yowynk, yth esa bern dhodho yn [[kryjyans]] Manichaean ha, wosa henna, yn filosfieth [[Pow Grek|grek]] a Neoplatonieth. Wosa y dreylva dhe Gristoneth yn 386, Augustine a dhisplegyas y vaner a weythres y honan yn filosofieth ha theologieth. Yn-dann grysi bos gras Krist res porres rag rydhses mab den, ev a weresas furvya an dhyskaseth a [[pegh derowel]] ha ri kevrohow posek dhe [[Tybieth vresel ewnhynsek|dybieth vresel ewnhynsek]]. Pan dhallathas an Emperoureth Roman a'n West dyfygya, Augustine a dhismygas an Eglos avel Cita Duw spyrysek, diblans an Cita y'n Bys.

Aswonnys yw Augustine avel sans y'n Eglos [[Eglos Katholik Romanek|Katholik]], Eglos Ewngryjyek a'n Est ha'n Gemeneth Anglican. Ynwedh yth yw ev Doktour an Eglos Katholik ha tasek an Augustinyon. Y'n solempnir an 28ves a vis Est, dydh y vernans. Tas sans yw Augustine a bryntyoryon, bragoryon, theologydhyon, keffrys ha lies [[Sita|cita]].

{{unn k}}
{{Posek 1,000}}

[[Klass:Afrikans]]
[[Klass:Filosofers]]
[[Klass:Mernansow 430]]
[[Klass:Sens]]
[[Klass:Skriforyon]]
