{{Taklow| fetchwikidata=ALL | suppressfields= * | image2 = Ar-TableImage.svg }}

Elven gymyk niver 18 yw [[Argon|'''argon''']]. Yma'n hanow ow tos dyworth an ger grek ''argos'', ow styrya diek.

Kyn y vos nebes pals y'n ayrgylgh, ni dhiskudhys argon bys 1894 pan y derivis Arlodh Rayleigh ha Syr William Ramsay dhe guntelles yn Resoghen i dhe'y dhiskudha elven nowydh, mes nyns o da gansa dyllo an sewyansow. An acheson rag hemm o may kallsons assaya rag kesstrif restrys gans an Smithsonian Institution yn Washington D.C.. Unn ragsel an kesstrif o talvia dyllo an sewyansow wosa an kesstrif yn unnik. An pewas o $10,000. Rayleigh ha Ramsay a waynyas an pewas, hag yn mis Genver 1895 y hwrug Ramsay redya areth gans manylyon an diskudhyans. Yn 1904 y kemeras Rayleigh an Pewas Nobel rag Fisegieth ha Ramsay an Pewas Nobel rag Kymyk.

Argon yw gass posek rag diwysyans. Kevys yw dyworth ayr linyel. An askorrans ollvysel yw moy ha 750,000 tunnas pub bledhen. Usys yw rag golowyansow tredenek hag y'n diwysyans dur. Argon yw an gass yn fenestri dewblek ynwedh.

Argon yw 0.93% a'n ayrgylgh. Y boynt teudhi yw -189°C ha'y boynt bryjyon -186°C. Onen a'n gassys nobyl yw argon. Gass diliw, difler yw neb na wra dasoberi gans elvennow erel.

==Mirva==
<gallery class="center" widths="175px" heights="150px">
Restren: Argonbehållare.jpg |skeusennik|Tank a argon
Restren: Argon-glow.jpg |skeusennik|Golow argon
Restren: William_Ramsay.jpg |skeusennik|Syr William Ramsay
Restren: John_William_Strutt.jpg |skeusennik|Arlodh Rayleigh
</gallery>

[[Klass:Elvennow kymyk]]
