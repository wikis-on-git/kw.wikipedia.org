{{Taklow| fetchwikidata=ALL | suppressfields= * | image2 = Ar-TableImage.svg }}

Elven gymyk niver 18 y'n [[An Vosen Beriodek|Vosen Beriodek]] yw [[Argon|'''argon''']]. An hanow a dheu dhyworth an ger Greka ''argos'', ow styrya diek. Y furvell gymyk yw '''Ar'''.

Kynth yw nebes pals y'n ayrgylgh, ny veu dhiskudhys argon bys 1894 pan dherivis Arlodh Rayleigh ha Syr William Ramsay dhe guntelles yn [[Rysoghen]] i dhe dhiskudha elven nowydh, mes nyns o da gansa dyllo an sewyansow. An acheson rag hemm o may kallsons assaya rag kesstrif restrys gans an Smithsonian Institution yn [[Washington D.C.]]. Unn ragsel an kesstrif o talvia dyllo dhe'n sewyansow wosa an kesstrif yn unnik. An pewas o $10,000. Rayleigh ha Ramsay a waynyas an pewas, hag yn mis Genver 1895 y hwrug Ramsay redya areth gans manylyon an diskudhyans. Yn 1904 y kemeras Rayleigh an Pewas Nobel rag Fisegieth ha Ramsay an Pewas Nobel rag Kymyk.

Argon yw gass posek rag diwysyans. Kevys yw dhyworth ayr linyel. An askorrans ollvysel yw moy ages 750,000 tunnas pub bledhen. Usys yw rag golowyansow tredanek hag y'n diwysyans dur. Argon yw an gass yn fenestri dewblek ynwedh.

Argon yw 0.93% a'n ayrgylgh. Y boynt teudhi yw -189°C ha'y boynt bryjyon yw -186°C. Onan a'n gassys nobyl yw argon. Gass diliw, difler yw na wra dasoberi gans elvennow erel.

==Mirva==
<gallery class="center" widths="175px" heights="150px">
Restren: Argonbehållare.jpg |skeusennik|Tank a argon
Restren: Argon-glow.jpg |skeusennik|Golow argon
Restren: William_Ramsay.jpg |skeusennik|Syr William Ramsay
Restren: John_William_Strutt.jpg |skeusennik|Arlodh Rayleigh
</gallery>

[[Klass:Elvennow kymyk]]
