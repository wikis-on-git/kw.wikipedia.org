{{Taklow| fetchwikidata=ALL | suppressfields= * | image2 = Ra-TableImage.svg }}

Elven gymyk yw [[Radiom|'''radiom''']], niver 88 y'n [[An Vosen Beriodek|Vosen Beriodek]]. Y furvell gymyk yw '''Ra'''. An hanow a dheu dhyworth an ger [[Latin]] ''radius'', ow styrya dewyn. Nyns eus dhe radiom rann fewoniethel, ha ny gevys yw yn-mes arbrovjiow hwithrans po nuklerek. Pur beryllus yw drefen y radyoweythresans glew. Usys o dres lies bledhen yn dyghtyans kanker, mes y dhevnydh a wre perylla bewnans an oberoryon, ytho ny usys yw lemmyn. Godhonodhyon a dherivas ow tochya peryllon an elven yn 1900, diw vledhen wosa diskudhyans radiom. Antoine Becquerel a dhug ''ampoule'' a radiom yn y bocket hwegh our, ha derivas bos goliow byw war y groghen. 

Usys veu radiom yn gweythvaow klockow gans bejethow golow, hag a veu payntys dre dhorn, y'n brassa rann gans mowysi yowynk. An radiom a wre kawsya kankerow war aga ganowow. An mowysi a wrug sewya dre lagha an kowethyans, US Radium.

Diskudhys veu radiom gans Pierre ha [[Marie Curie]] yn [[Paris]] yn 1898 dhyworth moon pygvoon.. Poos atomek radiom yw 226, y boynt teudhi yw 700°C ha'y boynt bryjyon yw 1140°C. Y dhosedh yw 5 kg an liter. Alkan arghansek lenter medhel radyoweythresek yw.

==Mirva==
<gallery class="center" widths="175px" heights="150px">
Restren: Curie_and_radium_by_Castaigne.jpg |skeusennik|Lymnans a Pierre ha Marie Curie ow tiskudha radiom
Restren: All_women_or_girls_using_radium_paint_with_no_protection_or_warnings_in_1922,_from-_USRadiumGirls-Argonne1,ca1922-23-150dpi_(cropped).jpg |skeusennik|Mowysi US Radium ow payntya klockow gans paynt golow
Restren: Seiko_Chronograph_radium.jpg |skeusennik|Paynt radiom war vejeth euryor
Restren: Blenda_smolista20.jpg |skeusennik|Pygvoon, moon uraniom
</gallery>


[[Klass:Elvennow kymyk]]
