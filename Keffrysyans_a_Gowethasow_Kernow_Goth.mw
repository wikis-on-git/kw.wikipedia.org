[[Restren:Castle_an_Dinas_midsummer_bonfire_2009.jpg|skeusennik|300x300px|Tansys Golowan yn Kernow ordenys gans an Keffrysyans a Gowethasow Kernow Goth]]
[[Restren:Crying_the_neck.JPG|skeusennik|400x400px|Kria penn yar, solempnita trevas an hav ordenys gans an Keffrysyans a Gowethasow Kernow Goth]]
Furvys veu an '''Keffrysyans a Gowethasow Kernow Goth''' yn 1924, herwydh tybyans [[Robert Morton Nance]], gans an amkan a guntelles ha mentena "an taklow koth a wra an spyrys a [[Kernow|Gernow]] â€” hy hengovyow, hy geryow ha maneryow koth, ha pyth yw gesys a'y [[yeth]] ha kenedhlogeth [[Yethow Keltek|keltek]]." Lavar koth an keffrysyans -- dell yw skrifys war aga gwiasva - yw "Cuntelleugh an brewyon ues gesys na vo kellys travyth", po yn [[Sowsnek]] "Gather ye the fragments that are left, that nothing be lost". An lavar koth yn logo an keffrysyans yw "Nyns yu marow [[Arthur Gernow|Myghtern Arthur]]". An kynsa Kowethas Kernow Goth o selys gans Robert Morton Nance yn [[Porth Ia]] yn 1920.

== Hwarvosow an Hav ==
An Keffrysyans a Gowethasow Kernow Goth a wra solempnya an hengov kernewek koth a dansysow [[Golowan]], herwydh usadow synsys an 23a mis Metheven pub bledhen. An tansysow war bennow bre hag a furv chayn yw synsys yn [[Bre Skowl]], [[Nanssans]], [[Kastel an Dinas]] ha [[Resrudh]].

Y'n kynnyav, gool trevas [[Kria Penn Yar]] yw solempnys gans an Keffrysyans.

== Lyver Termyn ==
Old Cornwall (Kernow Goth), lyver termyn an Keffrysyans, a dhallathas bos dyllys yn 1925 hag yth yw dyllys diwweyth an vledhen. An kynsa pennskrifer o Robert Morton Nance.

{{unn k}}
{{Porth Kernow}}

[[Klass:Kernow]]
