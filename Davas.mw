[[Image:Flock of sheep.jpg|thumb|180px|Deves kemmyn]]
[[Image:Ovis canadensis 2.jpg|thumb|180px|Davas "bighorn", po ''korn meur'']]

'''Davas''' (liesplek '''deves''')  yw [[enyval]] y'n teylu ''Bovidae''.
Yma seyth eghenn a dheves a lyha y'n [[bys ma]], ha pub huni anedha ow kul rann a'n ''genus "Ovis"''. An eghenn aswonnys yn kwella yw an dhavas kemmyn (''Ovis aries''); mes yma ynwedh an [[mouflon|vouflon]] (''Ovis musimon'') ha davas an ergh (''Ovis nivicola'').
Yma'n dhavas ''bighorn'' ("korn meur", ''Ovis canadensis'') ha'n dhavas ''thinhorn'' ("korn kul", ''Ovis dalli'') ow triga yn [[Amerika Kledh]] a-dro dhe'n Mynydhyow Karrek.
An ''argali'' (''Ovis ammon'') a wander yn mynydhyow [[Asi Kres]] ha'n ''urial'' (''Ovis vignei'') yn [[Eynda]]. Awos aga [[gwlan]] ha [[kig]], yma [[tus]] ow maga milvilyow a dheves kemmyn yn [[Ostrali]], [[Mordir Nowydh]], [[Uruguay]] ha powyow erell.

An ger ''davas'' yw koynt yn [[Kernewek]], drefenn y hyllir y dreylya yn diw fordh wosa an erthygel: ''an dhavas'' poken ''an navas''. Furv [[Kembrek]] an wreydhenn vrythonek ma yw ''dafad''.

Davas arow a's henwir '''hordh'''; huni yowynk yw '''oen''' (liesplek '''enas''').

"[[Jowann, Chi an Hordh]]" yw hanow hwedhel hengovek [[Kernewek Diwedhes]] geryes da.

==Ster (an Hordh)==
An '''Hordh''' ([[Image:Aries_symbol.png|20px]], [[Latin]] ''Aries'') yw bagas [[ster]]ennow y'n [[arwoedhkylgh]] ynter an [[Puskes]] ha'n [[Tarow]]. Nyns yw y sterennow pur splann, mes onan anedha &ndash; Sterenn Teergarden &ndash; yw kentrevek pur ogas dhe'gan [[Howl]] ni.

Yn [[sterorieth]] an Howlsedhes, yma arwoedh an Hordh ow talleth an 21ves a [[Mys Merth|vis Meurth]] ha gorfenna an 19ves a [[Mys Ebrel|vis Ebryl]]. Mes y'n sterorieth [[Hindoueth|Hindou]] yma'n arwoedh ow talleth an 19ves a vis Ebryl ha gorfenna an 13ves a [[Mys Me|vis Me]]. Y tybir bos an Hordh unn 'arwoedh a'n [[tan]]' (avel an [[Sethor]] ha'n [[Lew]]). [[Meurth (planet)|Meurth]] a's teves hy threveth ynno. An Hordh, an [[Kanker]], an [[Gaver|Aver]], ha'n [[Mantol|Vantol]] yw arwoedhyow chyf a beswar poynt an kompas.

{{Arwoedhkylgh}}

[[Category:Ammeth]]
[[Category:Bewonyeth]]
[[Category:Arwoedhkylgh| 1]]

[[ang:Scēap]]
[[ar:خروف]]
[[ast:Oveya]]
[[bg:Домашна овца]]
[[bm:Saga]]
[[bo:ལུག་]]
[[ca:Ovella]]
[[cs:Ovce domácí]]
[[cy:Dafad]]
[[da:Får]]
[[de:Hausschaf]]
[[el:Πρόβατο]]
[[en:Domestic sheep]]
[[eo:Ŝafo]]
[[es:Ovis aries]]
[[fa:گوسفند]]
[[fi:Lammas]]
[[fr:Mouton]]
[[he:כבש הבית]]
[[hu:Juh]]
[[ia:Ove]]
[[id:Domba]]
[[io:Mutono]]
[[is:Sauðfé]]
[[it:Ovis aries]]
[[ja:ヒツジ]]
[[ko:양]]
[[la:Ovis aries]]
[[nds:Schaap]]
[[nl:Schaap]]
[[nn:Sau]]
[[no:Sau]]
[[pl:Owca domowa]]
[[pt:Ovelha]]
[[qu:Uwiha]]
[[ro:Oaie]]
[[ru:Овца]]
[[simple:Domestic sheep]]
[[sl:Domača ovca]]
[[sr:Овца]]
[[th:แกะ]]
[[tl:Tupa]]
[[uk:Вівця]]
[[zh:羊]]
[[zh-min-nan:Mî-iûⁿ]]
[[zu:Izimvu]]
