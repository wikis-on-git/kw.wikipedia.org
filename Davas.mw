[[Restren:Flock of sheep.jpg|thumb|180px|Deves kemmyn]]
[[Restren:Ovis canadensis 2.jpg|thumb|180px|Davas "bighorn", po ''korn meur'']]

'''Davas''' (liesplek '''deves''') yw [[enyval]] y'n teylu ''Bovidae''.
Yma seyth eghenn a dheves a lyha y'n [[bys ma]], ha pub huni anedha ow kul rann a'n ''genus "Ovis"''. An eghenn aswonnys yn kwella yw an dhavas kemmyn (''Ovis aries''); mes yma ynwedh an [[mouflon|vouflon]] (''Ovis musimon'') ha davas an ergh (''Ovis nivicola'').
Yma'n dhavas ''bighorn'' ("korn meur", ''Ovis canadensis'') ha'n dhavas ''thinhorn'' ("korn kul", ''Ovis dalli'') ow triga yn [[Amerika Kledh]] a-dro dhe'n Mynydhyow Karrek.
An ''argali'' (''Ovis ammon'') a wander yn mynydhyow [[Asi Kres]] ha'n ''urial'' (''Ovis vignei'') yn [[Eynda]]. Awos aga [[gwlan]] ha [[kig]], yma [[tus]] ow maga milvilyow a dheves kemmyn yn [[Ostrali]], [[Mordir Nowydh]], [[Uruguay]] ha powyow erell.

An ger ''davas'' yw koynt yn [[Kernewek]], drefenn y hyllir y dreylya yn diw fordh wosa an erthygel: ''an dhavas'' poken ''an navas''. Furv [[Kembrek]] an wreydhenn vrythonek ma yw ''dafad''.

Davas arow a's henwir '''hordh'''; huni yowynk yw '''oen''' (liesplek '''enas''').

"[[Jowann, Chi an Hordh]]" yw hanow hwedhel hengovek [[Kernewek Diwedhes]] geryes da.

== Ster (an Hordh) ==
An '''Hordh''' ([[Restren:Aries_symbol.png|20px]], [[Latin]] ''Aries'') yw bagas [[ster]]ennow y'n [[arwoedhkylgh]] ynter an [[Puskes]] ha'n [[Tarow]]. Nyns yw y sterennow pur splann, mes onan anedha – Sterenn Teergarden – yw kentrevek pur ogas dhe'gan [[Howl]] ni.

Yn [[sterorieth]] an Howlsedhes, yma arwoedh an Hordh ow talleth an 21ves a [[Mys Merth|vis Meurth]] ha gorfenna an 19ves a [[Mys Ebrel|vis Ebryl]]. Mes y'n sterorieth [[Hindoueth|Hindou]] yma'n arwoedh ow talleth an 19ves a vis Ebryl ha gorfenna an 13ves a [[Mys Me|vis Me]]. Y tybir bos an Hordh unn 'arwoedh a'n [[tan]]' (avel an [[Sethor]] ha'n [[Lew]]). [[Meurth (planet)|Meurth]] a's teves hy threveth ynno. An Hordh, an [[Kanker]], an [[Gaver|Aver]], ha'n [[Mantol|Vantol]] yw arwoedhyow chyf a beswar poynt an kompas.

{{Arwoedhkylgh}}
{{KK}}

[[Class:Ammeth]]
[[Class:Enyvales]]
[[Class:Arwoedhkylgh| 1]]

[[an:Ovis]]
[[az:Qoyun]]
[[be:Бараны]]
[[be-x-old:Бараны (род)]]
[[bg:Овце (род)]]
[[br:Ovis]]
[[ca:Oví]]
[[crh:Qoy]]
[[cs:Ovce]]
[[de:Schafe]]
[[en:Ovis]]
[[eo:Ovio]]
[[es:Ovis]]
[[et:Lammas (perekond)]]
[[eu:Ovis]]
[[fr:Ovis]]
[[he:כבש (סוג)]]
[[hr:Ovce]]
[[hu:Vadjuh]]
[[it:Ovis]]
[[ja:ヒツジ属]]
[[ka:ცხვარი]]
[[ko:양속]]
[[koi:Ыж увтыр]]
[[ku:Mih]]
[[lt:Kalniniai avinai]]
[[lv:Aitas]]
[[nl:Schapen (geslacht)]]
[[no:Sauer]]
[[pfl:Schoof]]
[[pl:Ovis]]
[[pt:Ovis]]
[[ro:Ovis]]
[[ru:Бараны]]
[[rue:Вівця]]
[[simple:Ovis]]
[[sk:Ovca]]
[[sq:Delja]]
[[sv:Får]]
[[tr:Koyun]]
[[ug:قوي]]
[[uk:Баран (рід)]]
[[zh:羊属]]
