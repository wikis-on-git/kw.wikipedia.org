[[Restren: Cecilia Helena Payne Gaposchkin (1900-1979) (2).jpg|alt=Cecilia Payne-Gaposchkin|skeusennik|Cecilia Payne-Gaposchkin]]


Godhonydh a'n Ruvaneth Unys o '''Cecilia Payne-Gaposchkin''' (10 Mis Me [[1900]] – 7 Mis Kevardhu [[1979]]), a askonnys yn fenowgh avel steronydh, akademek ha sterfysegydh..

== Manylyon personel ==

Genys veu Cecilia Helena Payne an 10ves Mis Me [[1900]] yn Konteth Buckingham, onan a dri flogh dhe Emma Leonora Helena (née Pertz) hag Edward John Payne, dadhelor a Loundres. Hy thas a verwis pan o hi peswar bloodh. Res o hy mamm maga an teylu war hy honan wosa henna. An teylu a vovyas dhe Loundres pan o hi dewdhek bloodh, ha hi eth dhe Skol Mowysi Sans Pol pan o hi etek bloodh. Ena [[Gustav Holst]], dyskador ilow y'n skol, a vynsa hi dhe sewya resegva yn ilow, mes gwell o gensi skiens. An nessa vledhen, hi a gavas skolheygieth dhe studhya yn Pennskol Kergront. Ny gavas hi gradh drefen hy reydh. Ny wrug Penskol Kergront re gradh dhe venenes bys yn 1948. Wosa metya [[Harlow Shapley]] hi a gavas gront dhe studhya yn mirva Harvard yn 1923. Yn 1933 hi a vetyas sterfysegydh Russek Sergei Gaposhkin yn Almayn. I a dhemedhis an nessa bledhen.
== Resegva ==

Yn 1925 hi o an kynsa den dhe waynya PhD yn steronieth a Golji Radcliffe, Pennskol Harvard. Titel an assay o ' ''Aygylghow sterek: kevro dhe'n studhyans aspiansek a wiskansow gorthtreylyek ster'' '. Hy diskudhans o bos an keth nivelyow perthynek a vetelyow y'n Howl hag y'n Norvys ha planetys erel, mes bos lower moy a hydrogen a helyum y'n Howl. Y'n termyn na, kesakordyans skiensydhyon o bos an keth nivelyow a bub elven y'n Howl ha Norvys. Steronydh Otto Struve a dheskrifas hy ober avel "an assay PhD moyha brintin a skrifys yn steronieth bythkweth".

Wosa hemma hi a studhya ster chanjus, yn unn wul 3,500,000 a aspiansow anedha. Yn hy nessa lyver, hi a dhisplegya an fordhow a usys gans ster dhe evolvya. Yn 1956 apoyntys hi avel professor, an kynsa benen yn Harvard. Awen o hi dhe lower a venenes erel yn steronieth hag y'n skiensow erel.

Yn-mysk an powesow a waynys dhedhi rag hy ober yma an re ma a sew.  Pewas Henry Norris Russell ha Pewas Steronieth Annie J. Cannon.

[[Restren: Cecilia Helena Payne Gaposchkin (1900-1979) (3).jpg|alt=Cecilia Payne-Gaposchkin|skeusennik|Cecilia Payne-Gaposchkin yn Harvard]]

=== Eseleth fondyansow adhyskansek ===

* Pennskol Harvard
* Mirva Kolji Harvard

=== Eseleth a vagasow ha kowethasow ===

* Akademi Artys ha Skianseth Ameryka
* Kowethas Filosofek Ameryka
* Kowetha Steroniethel Ameryka


[[Klass:Mernansow 1979]]
[[Klass:Bewskrif]]
[[Klass:Astronymyl]]
