{{Person | fetchwikidata=ALL | onlysourced=no | suppressfields= | nationality = [[Image:Flag of England.svg|25px]] [[Pow Sows]][[Image:Flag of USA.svg|25px]] [[Statys Unys]]}}

[[Restren: Cecilia Helena Payne Gaposchkin (1900-1979) (2).jpg|alt=Cecilia Payne-Gaposchkin|skeusennik|Cecilia Payne-Gaposchkin]]


Godhonydh a'n Ruvaneth Unys o '''Cecilia Payne-Gaposchkin''' (10 Mis Me [[1900]] – 7 Mis Kevardhu [[1979]]), a aswonnys yn fenowgh avel steronydh, akademek ha sterfysegydh.

== Manylyon personel ==

Genys veu Cecilia Helena Payne an 10ves Mis Me [[1900]] yn Konteth Buckingham, onan a dri flogh dhe Emma Leonora Helena (née Pertz) hag Edward John Payne, dadhelor a Loundres. Hy thas a verwis pan o hi peswar bloodh. Res o hy mamm maga an teylu war hy honan wosa henna. An teylu a removas dhe [[Loundres]] pan o hi dewdhek bloodh, ha hi eth dhe Skol Mowysi Sans Pol pan o hi etek bloodh. Ena [[Gustav Holst]], dyskador ilow y'n skol, a vynsa hi dhe sewya resegva yn ilow, mes gwell o gensi skiens. An nessa vledhen, hi a gavas skolheygieth dhe studhya yn [[Pennskol Kergront]]. Ny gavas hi gradh drefen hy reydh. Ny wrug Pennskol Kergront ri gradh dhe venenes bys yn 1948. Wosa metya [[Harlow Shapley]] hi a gavas gront dhe studhya yn mirva Harvard yn 1923. Yn 1933 hi a vetyas sterfysegydh Russek Sergei Gaposhkin yn [[Almayn]]. I a dhemedhis an nessa vledhen.
== Resegva ==

Yn 1925 hi o an kynsa den dhe waynya PhD yn steronieth a Golji Radcliffe, Pennskol Harvard. Titel an assay o ' ''Ayrgylghow sterek: kevro dhe'n studhyans aspiansek a wiskansow gorthtreylyek ster'' '. Hy diskudhans o bos an keth nivelyow perthynek a vetelyow y'n Howl hag y'n Norvys ha planetys erel, mes bos lower moy a hidrojen a heliom y'n Howl. Y'n termyn na, kesakordyans skiensydhyon o bos an keth nivelyow a bub elven y'n Howl ha Norvys. Steronydh Otto Struve a dheskrifas hy ober avel "an assay PhD moyha brintin a skrifys yn steronieth bythkweth".

Wosa hemma hi a studhya ster chanjus, ow kul 3,500,000 a aspiansow anedha. Yn hy nessa lyver, hi a dhisplegya an fordhow a usys gans ster dhe evolvya. Yn 1956 apoyntys veu hi avel professor, an kynsa benen yn Harvard. Awen o hi dhe lower a venenes erel yn steronieth hag y'n skiensow erel.

Yn-mysk an pewasow a waynys gensi rag hy ober yw an re ma a sew.  Pewas Henry Norris Russell ha Pewas Steronieth Annie J. Cannon.

[[Restren: Cecilia Helena Payne Gaposchkin (1900-1979) (3).jpg|alt=Cecilia Payne-Gaposchkin|skeusennik|Cecilia Payne-Gaposchkin yn Harvard]]

=== Eseleth fondyansow adhyskansek ===

* Pennskol Harvard
* Mirva Kolji Harvard

=== Eseleth a vagasow ha kowethasow ===

* Akademi Artys ha Skianseth Amerika
* Kowethas Filosofek Amerika
* Kowetha Steroniethel Amerika

[[Klass:Amerikanesow]]
[[Klass:Godhonydhyon]]
[[Klass:Mernansow 1979]]
[[Klass:Sowsesow]]
[[Klass:Steronieth]]
[[Klass:Ynkleudhyansow yn Massachusetts]]
