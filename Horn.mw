{{Taklow| fetchwikidata=ALL | suppressfields= *}}


'''Horn''' yw [[elven gymyk]] gans an arwodh '''Fe''' (dhyworth [[Latin]]: ''ferrum'') ha'n [[niver atomek]] 26. [[Alkan]] loos, krev, [[tennven]]ek yw. Pur gemmyn yw ev yn kolonnen ha kreven an [[Dor|Norvys]]. Devnydhys yw rag gul [[dur]]. Horn yw an elven boosa gwrys yn kres [[steren]] gemmyn. Pur gemmyn yw horn yn meyn kowas. Essensek yw dhe bub eghen vyw, mes kesstoffow horn a yll bos gwenonek. Gelwys yw fowt horn anemia. An hwarheans kynsa dhe deudhi horn dhyworth y vonow o an ''Hittites'' yn [[Turki]], a-dro dhe 1,500 K.O.K.. Rann essensek a'n Hweldro Dhiwysyansel o gul horn, ow kul devnydh a gok yn le glowbren. Pur bosek o horn dhe wul arvow.

Askorrans ollvysel horn yw moy ages 500 milvil tonnas an vledhen, ha 300 milvil tonnas moy yw eylgylghys. Y hyllir lettya gosseni gans gwiskas tanow a alkan aral, kepar ha [[sten]] po [[zynk]], po kemyska horn hag alkan aral dhe wul kesalkenyow. Usys yw dur [[nikel]] rag ponsow ha peulyow tredan, dur [[tungsten]] ha [[vanadiom]] dhe wul toulys, dur [[manganes]] dhe wul arvow ha dur dinam rag daffar lymm.

Poos atomek horn yw 55.85, y boynt teudhi yw 1535°C ha'y boynt bryjyon yw 2750°C. Y dhosedh yw 7.9kg an liter.

==Mirva==
<gallery class="center" widths="175px" heights="150px">
Restren: Widmanstatten_hand.jpg |skeusennik|Rann a ven kowas
Restren: 1255_-_Keramikos_Museum,_Athens_-_Iron_tool_-_Photo_by_Giovanni_Dall%27Orto,_Nov_12_2009.jpg |skeusennik|Kromman horn dhyworth [[Pow Grek]] koth
Restren: Melted_raw-iron.jpg |skeusennik|Teudhi horn dhe wul dur
Restren: Hematite.JPG |skeusennik|Chif moon horn, hematit
Restren: 13_Industry_of_Australia_-_Steelworks_of_BlueScope_Steel_Limited_company_in_Port_Kembla,_Australia.jpg |skeusennik|Gweyth dur yn [[Ostrali]]
Restren: Saltash_and_the_bridges_(17004117539).jpg |skeusennik|Pons Brunel yn [[Essa]]
Restren: Skyscraper_under_construction_(New_York)_(44330092255).jpg |skeusennik|Drehevyans touryow ebron yn [[Evrek Nowydh]]
</gallery>

[[Klass:Elvennow kymyk]]
