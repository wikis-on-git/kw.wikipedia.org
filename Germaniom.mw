{{Taklow| fetchwikidata=ALL | suppressfields= * | image2 = Ge-TableImage.svg }}

Elven gymyk yw [[Germaniom|'''germaniom''']], niver 32 y'n [[An Vosen Beriodek|Vosen Beriodek]]. Y furvell yw '''Ge'''. An hanow a dheu dhyworth ''Germania'', an hanow [[Latin]] rag [[Almayn]]. Nyns eus devnydh dhe germaniom y'n korf denel. Yn despit dhe hemma, re a leveris bos germaniom lesel dhe yeghes, wosa lyver dyllys yn [[Nihon]] yn 1980. Kazuhiko Asai a lavasas bos kesstoffow germaniom dhe les an kevreyth immun. Yn 1989 Governans an RU a warnyas yn erbynn aga devnydh.

Diskudhys veu germaniom gans Clemens A Winkler (1838-1902) yn Freiberg, Almayn yn 1886. Ev a wrug hwithrans war voon argyrodit. Askorrys yw a-dro dhe 80 tonnas an vledhen dhyworth atal teudhoryon [[zynk]]. Hanterkendegor yw, ytho usys o gans [[arsenik]] rag lies bledhen dhe wul kesrannow elektronek. Lemmyn usys yw galliom yn y le. An chyf devnydh dhodho lemmyn yw dhe wul lensys kamera.

Hanter-alkan gwynn-arghansek, brottel yw germaniom. Germaniom o an elven kynsa usys dhe wul transistoryon dhyworth 1948 a-rag. Y boos atomek yw 72.61. Y boynt treudhi yw 938°C ha'y boynt bryjyon yw 2830°C. Y dhosedh yw 5.3kg an liter.

==Mirva==
<gallery class="center" widths="175px" heights="150px">
Restren: Winkler_Clemens.jpg |skeusennik|Clemens A Winkler
Restren: Argyrodite-64360.jpg |skeusennik|Argyrodit
Restren: PentaxSpotmatic 3 lenses.jpg |skeusennik|Lensys kamera
Restren: Diode germanium OA85.JPG |skeusennik|Diod germaniom a-varr
Restren: PAM 720 transistor radio, UK, 1957.jpg |skeusennik|Radyo transistor - 1957
</gallery>


[[Klass:Elvennow kymyk]]
