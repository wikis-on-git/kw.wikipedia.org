{{Lle | fetchwikidata=ALL | suppressfields = }}

'''Mosk Umm al-Nasr''' (Arabek مسجد أم النصر) po '''Mosk Beit Hanoun''' yw an mosk kottha yn cita Beit Hanoun y'n [[Konna Gaza]], desedhys ogas dhe gres an cita. 

==Istori==
Drehevys veu an Mosk  Umm al-Nasr 1239 gans an Ayyubidow dhe enora aga sowdoryon a verwis y'n vatel yntredha ha'n [[Krowskasow|Growsgasoryon]]. An Ayyubidow a waynyas, ytho an hanow ''Umm al-Nasr'' ("Mamm Tyghow"). Kovskrif y'n fos a-ugh entrans an mosk a lever sultan (rewlyas) Ayyubid al-Adil II a worhemmynas y dhrehevyans. 

Nyns o an vatel enorys unn veur, mes posek o. Istorior ejyptek al-Maqrizi a gampoll dell hwarva an vatel 13ves a vis Du, 1239 ha gorfenna gans trygh ejyptek (Ayyubid). Derivasow an growgasoryon a afydh deklaryans al-Maqrizi dell veu ledhys Henry Cont Bar ha mil a'y dus ha sesys veu 600 avel prisners (an brassa rann anedha a veu ledhys war aga fordh dhe [[Ejyp]]). 

An 3a a vis Du, 2006, y feu tenna gonow yntra luyow israelyek ha breseloryon palestinek y'n mosk. Distruys veu an mosk ogas yn tien gans tanbellenna israelyek. Y feu 40 a venenes a gerdhas dhe witha an mosk tennys gans an lu israelyek, ha ladha diw. Dampnys veu damach dhe'n mosk gans an [[Kenedhlow Unys]].

==Pennserneth==
An mosk gwreydhyek a gonsistya a unn stevel veur, gans krommdo sempel, drehevys a [[Karrek|gerrygi]] garow. Nyns eus tra vyth a'n mosk gwreydhyek marnas an golovenva soth ha'y tho lemmyn. An hel pysi a worfenn gans stevel dhe'n est tiys gans krommdo. Kovskrif an fondyans yw gravys yn skript nashki a'n Oos Ayyubid.

[[Klass:Moskow]]
[[Klass:Stat a Balestin]]
