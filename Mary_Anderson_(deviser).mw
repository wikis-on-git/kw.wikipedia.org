{{Den | fetchwikidata=ALL | onlysourced=no | suppressfields= }}

'''Mary Elizabeth Anderson''' (19ves Hwevrer, 1866 â€“ 27ves Gortheren, 1953) o displegyer kerth, tiek, gonisyas [[gwin]] ha deviser lown disegher skewwyns. An degves mis Du, 1903 Anderson a waynyas hy hynsa patent rag devis awtomatek golghi fenestri karr hag yw maystrys a-dhyworth a-bervedh an karr, henwys an disegher skewwyns.

== Bewnans a-varr ==
Genys veu Mary Anderson yn Greene County, [[Alabama]], orth dalleth an oos Dasformyans yn 1866. Yn 1889 hi a vovyas chi gans hy mamm wedhow ha hy hwor dhe [[Birmingham, Alabama]].

Yn Birmingham, hi a dhrehevyas Fairmont Apartments dhe Highland Avenue yn skon wosa movya chi. Erbynn 1893, Mary Anderson a vovyas chi arta dhe [[Fresno, Kaliforni]] bys yn 1898 le may oberi hi amethva [[Bugh|vughes]] ha gwinlan. 

== An disegher skewwyns ==
Dres godrik dhe [[Evrek Nowydh]] yn gwav 1903, yn tramgarr dydh oor, Anderson a notyas y wrug lewyer tramgarr gwynnel dhe weles dres an fenestri awos an erghlaw. Pan wrug hi dehweles dhe Alabama hi a arvethas desiner rag devis oberys gans leuv dhe glerhe skewwyns. Hi a wrug dhe gompani leel askorra patron oberi. Yn 1903, hi a wrug ombrofya rag, hag a veu grontys, patent 17 bledhen rag an disegher.

Hy devis o kolpes a-bervedh an karr a wra maystri lown glus gwedhyn war-ves an skewwyns. An kolpes a yll bos oberys dhe vovya bregh gergys gans springa a-dreus an skewwyns war-lergh hag yn-rag. Gorthboos o usys dhe surhe kestav ynter an disegher ha'n fenester. Devisyow haval dhe hemma re beu gwrys kyns, mes an huni Anderson o an kynsa dhe vos effeythadow.

{{unn k}}

[[Klass:Mernansow 1953]]
