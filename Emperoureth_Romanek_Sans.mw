{{Tyller| fetchwikidata=ALL | onlysourced=no| suppressfields= }}
An '''Emperoureth Romanek Sans''' ([[Latin|Latinek]]: ''Sacrum Imperium Romanum''; [[Almaynek]]: ''Heiliges RÃ¶misches Reich'') o entitas [[Politegieth|politek]] yn [[Europa]] West, Kres hag an Est a veu displegys dres an [[Osow Kres]] A-Varr, yntra 962 OK ha 1806. 

Pan verwis [[Karl Veur]], y Emperoureth Frankek a veu res dh'y fleghes ha rynnys yn tri fow dyffrans: Fransia West, Lotharingia ha Fransia Est. An Emperoureth Romanek a dhallathas pan dheuth ha bos Otto I a Fransia Est an emperour yn 962. An emperours a lavasas bos erys Karl Veur ha bos an Emperoureth dallethys yn 800, pan dheuth ha bos Karl Veur Emperour Frankek. A-dhia yskynnans Otto I bys y'n [[12ves kansbledhen|12ves kansvledhen]], an Emperoureth o an kreffa myghternses yn Europa.

Nyns o an term poran "Emperoureth Romanek Sans" usys marnas a-dhia an [[13ves kansbledhen|13ves kansvledhen]], mes avowadewder an emperour o kelmys prest orth an tybyans a ''translatio imperii'',. Henn yw, y hwre an Emperour synsi nerth gorughel herys a hen emperours [[Rom]]. An Emperoureth o onan a'n [[Stat|statys]] tanow yn Europa gans [[myghternses]] dewisek. An emperour o dewisys gans pennsevigyon ha justisyow an ranndiryow ha sitys y'n emperoureth, dre vras der an Bryns-Dewisysi [[Almayn|almaynek]]. Herwydh usadow, er liniethek an kyns emperour a vedha dewisys rag an tron. Henn a styryas y hwre Teylu an Habsburgs rewlya a-dhia a-dro dhe 1280 bys yn kodh an Emperoureth yn 1806.

An 6ves a vis Est 1806, Emperour Francis II a geskaras an emperoureth wosa gwrians Keffrysyans an Ryn gans Emperour Frynkek [[Napoleon Ia a Bow Frynk|Napoleon I]] an mis kyns.
