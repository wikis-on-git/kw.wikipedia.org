{{Taklow| fetchwikidata=ALL | suppressfields= * | image2 = W-TableImage.svg }}

Elven gymyk yw [[Tungsten|'''tungsten''']], niver 74 y'n [[An Vosen Beriodek|Vosen Beriodek]]. Y furvell gymyk yw '''W'''. An hanow a dheu dhyworth an geryow [[Swedek]] ''tung sten'', ow styrya men poos. Usys yw an hanow tungsten yn [[Kernewek]], [[Sowsnek]], [[Frynkek]] ha niver a yethow erel. An furvell a dheu dhyworth ''wolfram'', an hanow usys y'n rann vrassa a yethow Europek, dhyworth an [[Almaynek]] ''wolf rahm'', ow styrya bleydh mostedhes. An moon wolframit a wre kawsya kudynnow orth teudhi [[sten]].

Nebes gwenonek yw tungsten, ha polter an elven a serr kroghen ha lagasow. Mes yth edhom dhe nebes [[bakteria]] a dungsten ogas dhe fenestri hidro-tesel y'n downvor.

Enesves tungsten rag an kynsa prys gans Carl Wilhelm Scheele yn 1781 mes ny wrug ev an hwithrans dhe dhiskwedhes yn dyblans ev dhe dhiskudha'n elven. Dew vroder, Juan José Elhuyar (1754-1796) ha Fausto Elhuyar (1755-1833) a hwithras wolframit yn Vergara yn [[Spayn]], hag aswonnys yns avel an dhiskudhoryon.

Y'n 17ves kansvledhen yn [[China]], gwrioryon [[priweyth]] a wre devnydh a dungsten dhe ri liw aval gwlanek. Keworra tungsten dhe [[horn]] a askorr eghen gwell ages dur, usys yn efan y'n 20ves kansvledhen dhe wul arvow. Kreffa ha kalessa yw kesalkan a dhur gans 5% tungsten, ytho usys veu dhe wul gonnow ha tanbellenigow.

Chif monow tungsten yw wolframit (Fe,Mn)WO<sub>4</sub> ha scheelit CaWO<sub>4</sub>, dre vras yn [[China]] (diw rann a deyr a brovians ollvysel). Askorrys yw a-dro dhe 84,000 tonnas a dungsten an vledhen. Usys yw yn bollenigow golow hag yn fornow tempredh ughel. Pur es yw dhe wul gwiver dhyworto. Pur dhe les yw yn kesalkenyow ynwedh, yn arbennek gans dur. Dur 'tooth ughel' a gomprehend a-dro dhe 7% tungsten, hag usys yw yn tappow ha lownyow heskennow. An devnydh moyha posek rag tungsten (40% a askorrans ollvysel) yw karbid limys (''cemented carbide''), aswonnys ynwedh avel kalesalkan po cermet. An chif kesrann yw tungsten karbid (WC). Usys yw dhe wul terder (rag oyl ha medhegneth dens), bleynyow pluvennow pennpel, fustow golf ha dartyow.

Poos atomek tungsten yw 183.84, y boynt teudhi yw 3422°C ha'y boynt bryjyon yw 5555°C, an ughella a bub elven oll dhe'n dhew. Y dhosedh yw 19.3kg an liter.

==Mirva==
<gallery class="center" widths="175px" heights="150px">
Restren: Scheelite-224167.jpg |skeusennik|Scheelit
Restren: Wolframiteportugal3.jpg|skeusennik|Wolframit
Restren: Electric_bulb_filament.jpg |skeusennik|Neusen tungsten yn bollen wolow
Restren: Tungsten-Carbide-Core_42950-360x480_(4904992486).jpg |skeusennik|Tarder tungsten
Restren: Carl_Wilhelm_Scheele_from_Familj-Journalen1874.png |skeusennik|Carl Wilhelm Scheele
Restren: Fausto_Elhuyar.jpg |skeusennik|Fausto Elhuyar
Restren: Carrock_Fell_from_the_Caldew_Valley.jpg |skeusennik|Y feu bal tungsten pur bosek war Carrock Fell yn [[Pow an Lynnyn]], [[Pow Sows]]
Restren: A_close_up_of_0.50_Caliber_(12.7_mm)_Browning_Ball_M33_Ammunition_loaded_onto_a_Browning_M2_HB_0.50_caliber_heavy_machine.JPEG |skeusennik|Tanbellenigow dur tungsten
</gallery>

[[Klass:Elvennow kymyk]]
