{{Taklow| fetchwikidata=ALL | onlysourced=no| suppressfields= }}

[[Karrek]] gemmyn loos po du yw '''basalt'''. Herdhys yw yn-mes a loskvenydhyow. An lava yw rych yn [[magnesiom]] ha [[horn]]. Ynno yma monyow olivin ha pyroksen, ha drefen henna tewl yw y liw. Basalt a'n jeves gwrysow munys drefen bos an lava yeynhes yn skon war enep an Norvys. Basaltow liv ({{lang-en|flood  basalts}}) yw kemmyn, furvyes gans lava ow frosa yn-mes ha kaleshe.

War an Nor, an brassa rann a vagmaow yw furvyes dhyworth an mantel tomm teudh. Basaltow re furvyas ynwedh war an [[Loor]], [[Meurth (planet)|Meurth]], [[Gwener (planet)|Gwener]] ha'n asteroid Vesta hogen. 90% a garrygi loskvenydhyek war an Nor ha 80% a enep Gwener yw basalt. Kemmyn yw war enep an Loor ynwedh.

Plattys tektonek keynvorek yw gwrys a vasalt dre vras, askorrys dhyworth mantel hag a yskyn yn-dann keynow kres an keynvor.

Basalt heb y dewedha yw du po loos. Blockys basalt yw usys yn fenowgh rag fordhow ha meyn kons, ha rag treven ha drehevyansow erel. Kales yw, ny wra gwiska meur hag ev a wodhev tommder yn ta.

Y hyllir gul fibrow dhyworth basalt hag yw usys yn le asbestos. Tommder ha gwaskedh meur a yll chanjya basalt dhe'n [[Karrek dreusfurvek|garrek dreusfurvek]] [[Shist|shist]] gwyrdh.

Omgemeryansek yw basalt rag [[Tirfurv#Tirfurvow tektonek#Tirfurvow emlow drehevyek|tirfurvow]] arbennek. Pan wra yeynhe, ev a furvya kolovennow, rag ensampel, an Giant's Causeway yn Gogledh [[Iwerdhon]]. 

[[Restren:Flood_Basalt_Map.jpg|skeusennik|300px|left|Basaltow liv]]
[[Restren:Giant%27s_Causeway_(14).JPG|skeusennik|300px|right|Giant's Causeway]]
[[Restren:Causeway23.jpg|skeusennik|300px|left|Kolovennow an Giant's Causeway]]
[[Restren:Kilt_Rock,_Isle_of_Skye.jpg|skeusennik|300px|right|Kilt Rock, gwrys a vasalt, Alban]]
[[Restren:20011005-0039_DAS_large.jpg|skeusennik|300px|left|Fros lava basalt]]
[[Restren:Lunar_sample_70017_photo_S73-15720.jpg|skeusennik|300px|right|Basalt lorel]]
[[Klass:Dororieth| ]]
