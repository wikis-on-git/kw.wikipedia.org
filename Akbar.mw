'''Abu'l-Fath Jalal-ud-din Muhammad Akbar''' (25 Hedra 1542 â€“ 27 Hedra 1605), aswonnys avel '''Akbar Veur''', hag ynwedh avel '''Akbar I''', o an tressa [[Emperouregieth|emperour]] Mughal neb a reynya a 1556 dhe 1605. Personoleth krev ha pennhembrenkyas sewen, Akbar a vrashas Emperoureth Mughal dhe synsi ynni meur a'n isvrastir [[Eynda|Eyndek]]. Byttegyns, y gallos ha delanwes a ystynna dres an isvrastir dien awos maystri Mughal [[Bresel|breselek]], [[Politegieth|politek]], [[Gonisogeth|gonisogethel]] hag [[Erbysieth|erbysek]].

Akbar a dheuth wosa y das, Humayun, dhe 13 bloodh yn 1556 pan wrug y das merwel. Ev a rewlya yn-dann lesruw, Bairam Khan, neb a'n gweresa dhe lesa ha fasthe arlottes Mughal yn Eynda. [[Islam|Islamek]] o ev. An 3a mis Hedra 1605, gyllys [[Kleves|klav]] a veu gans dysenteri. Ny wrug ev gwellhe. Dewdhek dydh wosa y bennbloodh 63ves, ev a [[Mernans|verwis]]. Ynkleudhys yw y gorf yn bedhros yn Sikandra (Agra).

Rag kesunya an [[stat]] Mughal kowrek, Akbar a fondyas kevreyth kresennys a venystrans dres y emperoureth ha degemeres polisi a goselhe rewlyoryon fethys dre dhemedhyans ha lyskannaseth. Rag gwitha kres hag aray yn emperoureth hag o pur dhiwyrs yn maner [[Kryjyans|kryjyek]] ha gonisogethel. Ynwedh, ev a dhegemeras polisiow a waynyas skoodhyans y sojets di-Islamek. Yn-dann woheles kolmow leythek hag honanieth stat Islamek, Akbar a strivyas dhe gesunya [[Tir|tiryow]] pell y wlaskor dre lelder, diskwedhys dre wonisogeth Eynda-Persian, dhodho avel an emperour.
