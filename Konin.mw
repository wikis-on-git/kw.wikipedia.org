{{Boks klassans
| hanow = Konin
| imaj = Oryctolagus cuniculus Tasmania 2.jpg
| isskrifik_imaj = [[Konin]]
| regnum = [[Enyval|Animalia]]
| phylum  = [[Chordata]]
| classis  = [[Bronnvil|Mammalia]]
| ordo  = [[Lagomorpha]]
| familia = [[Leporidae]]
| genus = Oryctolagus
| eghen = O. cuniculus
| awtorita_genus =  [[Linnaeus]], 1758
| mappa_gwandrans = Oryctolagus cuniculus distribution Map.png
| isskrifik_mappa_gwandrans = Mappa gwandrans: rudh - teythyek, rudhwynn - komendys 
}}

An '''konin''' po '''konin europek''' (''Oryctolagus cuniculus'') yw eghen a gonin teythyek dhe Worenys Iberia (Spayn, Portyngal ha Pow Frynk soth-west). Ev re beu komendys yn efan dhe dylleryow erel, gans sewyansow fest distruys dhe vewvaow leel. Byttegyns y dhifygyans yn y wandrans teythyek (kawsys gans an kleves myksomatosis ha kalicivirus, keffrys ha gorhelghya ha koll bewvaow) re gawsyas difygyans yn y breydhoryon, lynks Iberia (Lynx pardinus) ha'n er emperourethek spaynek (Aquila adalberti). 

An menhesennow kottha a'n konin a dhedh a'n Oos Pleistocen (nans yw 500 mil bledhen).

Hwarhes yw an konin (yn hen Rom yn kwreydhyel) ha synsys yw rag boos hag avel eneval dov.

== Hanow ==
Drefen na dheu dhyworth Breten yn kwreydhyel, nyns eus henwyn teythyek yn [[Yethow Keltek|yethow keltek]] po [[Sowsnek]]. Konin (po ''coney'' yn Sowsnek) ha ''rabbit'' yw geryow chevisys. Konin yw an ger a-varra, ow hwarvos y'n kynsa termyn y'n 13ves kansvledhen ha kampolla y groghen. An term 'rabbit' a gampollas an yonkers. An ger konin a dheu dhyworth Frynkek Norman ''connil'', liesplek ''coniz''. Kyns henna o an Hen Grek ''κύνικλος'', ha'n Latin ''cuniculus''. Possybyl yw dhe κύνικλος dhos dhyworth an yeth Keltoiberek po Baskek ''unchi''.

== Omdhegyans ==
Aswonnys yw an konin rag palas rosweythyow a dell, gelwys godegh konin. Ena ev a spen an brassa rann a'y termyn pan nag usi ow tybri. An yonkers yw genys dall ha divlew. 
Le yw an konin ages an [[Skovarnek|skovarnek]] gans garow berra. Hys an tevesik yw 40cm, ha'y boos ynter 1,200 ha 2,000g. Yma varyans meur yn aga liwyow, mes gell-loos yw kemmyn.  I a drig yn teyluyow byghan a 2-10 y'n keth toll. Nyns esons i ow kwaya moy ages 500m dhyworth an godegh. An re gorow a dhiskwedh lieswragieth. Hys degyans yw 30 dydh. Tennys ynsi dhyworth an vron wosa 18-25 dydh ha gasa an godegh. Tawesik yns i herwydh usadow.

== Bewva ==
Bewva moyhagerys konines yw gwelstiryow gans argelyow kepar ha tell, keow, gwydhegi po karrygi ogas dhe ranndiryow dybri. Gwels yw an chyf boos. Chyf preydhoryon yw [[Lowarn|lewern]],  mustelidae kepar ha [[Konna gwynn|konaow gwynn]], [[Lovennan|lovennanes]], [[Er|eres]] ha [[Bargos|bargoses]].

== Teurek ==
An konin yw an unnik eghen a effeythys gans myksomatosis, lesys gans hwann po moskitos.

==Eghen gomendys ==
Ball yw konines yn [[Ostrali]] ha [[Mordir Nowydh]]. Komendys veu konines dhe Vreten Veur gans an Normanes. Myksomatosis a dheuth dhe Vreten Veur yn 1953. ha tardhow a hwer yn Breten Veur treweythyow, mes an kevradh marow re lehas a 99% dhe 5%.

<gallery class="center" widths="250px" heights="200px">
Oryctolagus cuniculus 01 MWNH 395.jpg|thumb|Krogen penn konin europek
Wild black Oryctologus cuniculus.jpg|160px|thumb|left|Konines du yw moy kemmyn le mayth yw fowt a breydhoryon tir, kepar ha war enesow
The Rabbit (1898) 'Maternal instinct'.png|thumb|Lymnans gans George Edward Lodge,''Maternal Instinct'' (c.1898).
20150202Hockenheim6.jpg|thumb|Aswaow dhe wodegh konines
Stoat killing a rabbit.jpg|thumb|Konin ladhys gans konna gwynn 
Coneju.jpg|thumb|Konin effeythys gans myksomatosis
</gallery>
