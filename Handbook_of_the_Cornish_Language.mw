Skrifys veu '''''A Handbook of the Cornish Language''''' (''Dornlyver an [[Yeth Kernewek]]'') gans [[Henry Jenner]] yn kynsa blydhynyow an [[20ves kansblydhen]], ha dyllys veu gans David Nutt yn [[Loundres]] "yn-dann arwoedh an Phoenix" yn [[1904]]. [[L.C.R. Duncombe-Jewell]] a wovynnas Jenner dhe skrifa an lyver ma rag krevhe studh [[Kernow]] avel pow [[Keltek]].
 
An ''Handbook'' yw aswonnys avel an pyth a gennerthas yn feur [[dasserghyans]] an yeth kernewek.

Yma diw rann warnodho: Rann I yw istori an taves Kernewek (yn [[Sowsnek]] sur): y dhisplegyans, derivadow istorek yn y gever, ha'y lyenn y honan. Rann II yw gramasek, skrifys yn Sowsnek ha vershyon war Gernewek Diwedhes yn lytherennans ow kemmyska elvennow a skrifennow [[Eduard Lhuyd]], an teylu [[John Boson|Boson]], ha'n [[Ordinalia]], yn mysk erell. Jenner a grysa nag o an diffransow yntra Kernewek Kres ha Diwedhes mar boesek avel aga semlant.

==Kevrennow yn-mes==
* [http://wikisource.org/wiki/Dh%C3%B4%27m_Gwr%C3%AAg_Gern%C3%BBak ''Dhô'm Gwrêg Gernûak''], kan a-dhiworth an lyver ma, orth wikisource

[[Category:Kernewek]]


[[nn:Handbook of the Cornish Language]]
