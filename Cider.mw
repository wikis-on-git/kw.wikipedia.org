[[Restren:Cider Glasses.jpg|skeusennik|Teyr gwedren a cider. Yma'n wedren a-dhyghow cider niwlek hag yw servyes heb bos yeynellys, an dhiw wedren a-gledh yw servyes yeyn.]]
Diwes alkoholek a wrer gans sugen avalow gweythys yw '''cider''' (treweythyow ''sider'' ynwedh), kyn hyllir y wul gans sugen per keffrys. Y hyllir devnydhya pub eghen a aval, mes y tevir nebes sortow yn arbennek rag askorra cider. Yn diwes a yll komprehendya yntra 3% hag 8.5% a alkohol. 

[[Kernow]] ha Soth-West [[Pow Sows]] yw onan a benn arenebedhow askorra cider y'n bys oll. Mes yth yw gwrys ynwedh yn rannow erel an Enesow Bretennek, yn unn gomprehendya [[Kembra]] ha [[Wordhen]]. A-ves dhe Vreten ha Wordhen yma [[Breten Vian|Breten Vyghan]], [[Normandi]], [[Pow Bask]] hag arenebedhow yn [[Skandinavi]] aswonys ra'ga cider. 

== Dallethvos an ger ==
An ger ''sicer'' a dhiskwedh y'n [[Vocabularium Cornicum]] avel ryb an [[Latin|Latinek]] ''Sicera,''<ref>https://www.carlaz.com/cornish/voccorn.txt</ref> eghen a dhiwes alkoholek, chevisyes a'n [[Greka koth|Greka Koth]] ''σῑ́κερᾰ'' (sī́kera). Y hwrer mencyon a'n diwes diwweyth yn [[Beunans Meriasek]] avel ''cydyr''.<ref>https://archive.org/stream/beunansmeriasek00hadtgoog/beunansmeriasek00hadtgoog_djvu.txt</ref> Yma lies fordh a skrifa'n ger yn Kernowek dasserghys an jydh hedyw, ''cider a hwer'' y'n [[Furv Skrifys Savonek]], ''sider'' yn [[Kernewek Kemmyn]], ha ''cȳder'' yn [[Kernewek Unyes|Kernewek Unys]].
