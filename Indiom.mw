{{Taklow| fetchwikidata=ALL | suppressfields= * | image2 = In-TableImage.svg }}

Elven gymyk yw [[Indiom|'''indiom''']], niver 49 y'n [[An Vosen Beriodek|Vosen Beriodek]]. Y furvell gymyk yw '''In'''. An hanow a dheu dhyworth an ger [[Latin]] ''indicum'', ow styrya purpur po glas [[Eynda]], hag a gampoll an lin moyha golow yn y [[An Spektrum Elektrotennvenek|spektrum]]. 

Nyns eus rann dhe indiom y'n korf denel. Mars y tybris yw moy ages nebes mg, gwenonek yw, gans effeythya an avi, kalon ha'n lonethi.

Diskudhys veu indiom yn 1863 gans Ferdinand Reich (1799-1882) ha Hieronymus Richter (1824-1898) yn Skol Balyow Freiberg yn [[Almayn]]. I a wrug hwithrans war an moon zincblende. Pan welsons linen splann purpur y'n spektrum, i a aswonas bos elven nowydh ena.

Askorrys yw indiom avel isaskor teudhi [[zynk]], a-dro dhe 700 tonnas an vledhen, an moyha rann dhyworth [[Kanada]]. Nyns yw lies devnydh dhe indiom marnas kesalkenyow gans poynt teudhi isel usys yn kevreythow skyllyoryon dowr awtomatek dhe lettya tan, nebes kesstoffow hanter-kendegi usys yn daffar elektronek, hag avel gwedrow-mires. Yn 2009 diskudhys liw nowydh a gomprehend indiom, h.y. glas YInMn yn Pennskol Oregon.

Poos atomek indiom yw 114.81, y boynt teudhi yw 156°C ha'y boynt bryjyon yw 2080°C. Y dhosedh yw 7.3kg an liter. Alkan medhel arghansek yw. Pan yw plegys darn a alkan indiom, ev a wighal.


==Mirva==
<gallery class="center" widths="175px" heights="150px">
Restren: Reich_Ferdinand.jpg |skeusennik|Ferdinand Reich
Restren: Hieronymus_Theodor_Richter.jpg |skeusennik|Hieronymus Richter
Restren: Indium world production.svg |skeusennik|Askorrans ollvysel indiom
Restren: 5 mm Tinted Blue LED (on).jpg |skeusennik|Golow LED indiom
Restren: TN display closeup 300X.jpg |skeusennik|Devnydh a indiom yn skrin LCD
Restren: YInMn_Blue_-_cropped.jpg|skeusennik|Glas YInMn
Restren: Indium Lung Disease.webm|skeusennik|Gwydhyow war skevens indiom, kleves kawsyes gans indiom
</gallery>

[[Klass:Elvennow kymyk]]
