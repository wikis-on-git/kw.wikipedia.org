{{Taklow| fetchwikidata=ALL | suppressfields= * | image2 = Yb-TableImage.svg }}

Elven gymyk yw [[Yterbiom|'''yterbiom''']], niver 70 y'n [[An Vosen Beriodek|Vosen Beriodek]]. Y furvell yw '''Yb'''. An hanow a dheu dhyworth tre Ytterby yn [[Sweden]]. Yterbiom yw onan a beder elven henwys dhyworth an dre ma. Onan a'n elvennow dor-tanow po lanthanid yw. Nyns eus rann vewoniethel dhe'n elven. Serrys yw polter ha kesstoffow yterbiom dhe'n kroghen ha lagasow.

Enyshes veu yterbiom rag an kynsa prys yn 1878 gans an kymygydh a [[Swistir]], Jean Charles Galissard de Marignac. Askorrys yw yterbiom dhyworth an moon monazit war-barth gans lanthanidow erel. Monow erel hag a gomprehend yterbiom yw euksenit ha gagarinit, henwys dhe enora Yuri Gagarin, an stervarner kynsa. An chif askororyon yw [[China]], an [[Statys Unys]] ha [[Brasil]], hag a wul a-dro dhe 50 tonnas a'n alkan an vledhen. Keworrys yw dhe grevhe dur dinam, rag gul klockow atomek pur gewar hag yn laserow.

Poos atomek yterbiom yw 173.04, y boynt teudhi yw 824°C ha'y boynt bryjyon yw 1193°C. Y dhosedh yw 6.97kg an liter. Alkan medhel gwynn-arghansek yw

==Mirva==
<gallery class="center" widths="175px" heights="150px">
Restren: Galissard_de_Marignac.jpg |skeusennik|Jean Charles Galissard de Marignac
Restren: Monazite-(Ce)-164025.jpg|skeusennik|Monazit
Restren: Ytterby_brygga_July_2011.jpg |skeusennik|Ytterby
Restren: Euxenite_-_Vegusdal,_Norvegia_01.jpg |skeusennik|Euksenit
Restren: NIST_physicist_Andrew_Ludlow_and_the_ytterbium_lattice_clock_(13586701404).jpg |skeusennik|Klock atomek devisys gans Andrew Ludlow
</gallery>

[[Klass:Elvennow kymyk]]
