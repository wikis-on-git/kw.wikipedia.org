'''Repoblek''' (ynwedh poblegeth, po trawerin) yw furv [[governans]] heb myghtern, [[Myghternses|myghternsys]], po pennsevigeth heryus. Pennfentenn an repoblek yw Rom, dhe 509 K.Oe.K. wosa an werin Romanek dhe dhomhwel an ruvaneth Romanek. Hag i rydh, y selsons repoblek, governans mayth etholis an vurjysi kannasow dhe rewlya a-barth dhedha.
[[Restren:Forum romanum 6k (5760x2097).jpg|skeusennik|Omguntellva Romanek]]
Y teu an sovranedh kenedhlek diworth awtorita an governans, a-der emperour po myghtern. Y teu an ger repoblek diworth geryow an yeth Latinek ''res publica'', an pyth a styr "tra boblek". An geryow na yw ynwedh pennfentenn an term ''trawerin''. Rag ensampel, yth yw repoblek an [[Statys Unys]] hag [[Eynda]] keffrys, mes repoblek yw henwys ynwedh [[Korea Gledh]] ha [[Kuba]]. Byttegyns, nyns yw An [[Ruwvaneth Unys|Ruvaneth Unys]] ha [[Kanada]] repoblegi, drefenn bos dhedha myghtern (Myghternes Elizabeth 2Âª dhe'n dhiw).

Hanow kenedhlow gans ruw po neb eghenn arall a vyghtern keffrys hag etholansow rydh yw myghterneth korf-laghel, a-der repoblek. Yth yw myghterneth kof-laghel haval orth repoblek drefenn bos amendys an korf-lagha dhe witha an nerth yn-mes a dhrehedhyans an myghtern, ha dhe selya fondyansow a omdhesedh orth krysieth repoblegieth (ynwedh trawerinieth). Yssynsys ynna yw an Ruvaneth Unys ha Gwlaskordhow erell a Les an Gemmyn, an [[Iseldiryow]], [[Pow Tay]], kenedhlow Skandinavek hag erell. An pyth yw dyffrans yn repoblek yw y hwrer ha gweythresa an lagha heb awtorita riel.
