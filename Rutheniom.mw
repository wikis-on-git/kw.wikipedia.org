{{Taklow| fetchwikidata=ALL | suppressfields= * | image2 = Ru-TableImage.svg }}

Elven gymyk yw [[Rutheniom|'''rutheniom''']], niver 44 y'n [[An Vosen Beriodek|Vosen Beriodek]]. Y furvell gymyk yw '''Ru'''. An hanow a dheu dhyworth an ger [[Latin]] rag [[Russi]]. Nyns eus rann vewoniethel dhe rutheniom.

Yn 1807 Jędrzej Śniadecki (1768-1838), kymygydh polonek a Bennskol [[Vilnius]], a wrug hwithrans ow tochya monow [[platinom]]. Erbynn mis Me 1808 ev a leveris dell dhiskudhas ev elven nowydh, henwys ''vestiom'' (diskudhys veu an asteroyd Vesta an vledhen gyns). Pan wrug kymygydhyon frynkek assaya gul an keth hwithrans, ny alsons kavos an elven nowydh. Ytho Sniadecki a gildennas y dherivas. Yn 1840 Karl Karlovich Klaus (1796-1864) a dhiskudhas elven nowydh yn Pennskol Kazan, henwys rutheniom ganso.

Kevys yw alkan rutheniom yn naturel, hag yma nebes monow gans rutheniom, kepar ha laurit (rutheniom sulfid). Askorrys yw dhyworth purhe [[nikel]] yn Ontario, [[Kanada]] hag [[Afrika Dheghow]], a-dro dhe 35 tonnas an vledhen. Hanter anedha yw usys y'n diwysyans elektronek ha 40% aral y'n diwysyans kymyk. An diwysyans elektronek a wra devnydh a rutheniom  dhe wul sprallansoryon asklosen (''chip resistors''). Keworrys yw rutheniom dhe blatinom dhe wul gemmweyth.

Poos atomek rutheniom yw 101.07, y boynt teudhi yw 2310°C ha'y boynt bryjyon yw 3900°C. Y dhosedh yw 12.4kg an liter. Alkan tanow lenter arghansek yw.

==Mirva==
<gallery class="center" widths="175px" heights="150px">
Restren: ClausKE.jpg |skeusennik|Karl Klaus
Restren: Jędrzej_Śniadecki.PNG |skeusennik|Jędrzej Śniadecki
Restren: SparkFun_spdt-slide-switch_15662152053_o.jpg |skeusennik|Skwychys asklosen
Restren: Kristallstruktur_Pyrit.png |skeusennik|Kesweyth gwrysow laurit
</gallery>

[[Klass:Elvennow kymyk]]
