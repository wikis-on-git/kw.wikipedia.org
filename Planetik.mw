{{Taklow| fetchwikidata=ALL | onlysourced=no| suppressfields= }}

'''Planetik''' yw korf [[karrek]] y'n efanvos. An brassa niver a'n huni aswonnys dhyn yw desedhys y'n [[System howlek|Kevreyth Howlek]] ow resek a-dro dhe'n Howl. Ymons i avel planettys mes le aga myns. I a wra varya yntra pur vyghan (le ages karr) ha meur 600 mildyr (1,000 km) yn aga threuslinen. Nebes planetigow a'n jeves loryow. 

Planetigow a dhiskwedh avel ster byghan y'n ebron, mes i a wra gwaya y'n ebron drefen aga bos resek a-dro dhe'n Howl, ha ster ow heveli gwaya drefen an Nor dhe droyllya. Kepar ha planettys, ny wra planetigow aga golow aga honan mes dastewynna golow an Howl. Aga shap a yll bos avrewlys.

Giuseppe Piazzi a dhiskudhas an planetik kynsa, yn 1801. Ev a'n gelwis [[Ceres (planet c√≤r)|Ceres]], ha Ceres yw an korf moyha y'n Grugys Planetik. Re erel, kepar ha Juno, Pallas, ha Vesta veu diskudhys awosa. Erbynn an 1850ow, diskudhys veu keniver bos res dh'aga nivera ow talleth gans Ceres avel niver 1. Hedhyw steronydhyon a us pellwelleryow ha jynnys-amontya dhe dhiskudha milyow a blanetigow pub mis. Onan a'ga forposow yw dargana plowghyansow planetigow.

Planetigow yw an karrygi ha stoffow erel yw gesys wosa furvyans an Kevreyth Howlek. An karrygi ma o re vyghan dhe guntel warbarth rag gul planet. Re anedha yw gwrys a [[Karbon|karbon]] po [[Alkan|alkan]]. Klassys ynsi ow krog war pypynag yw war an enep, hemm yw aga spektra, ow komprehendya Sort M (alkan), S (karrek) ha C (karbon). 

An brassa niver a'n planetigow yn agan Kevreyth Howlek yw desedhys y'n Grugys Planetik yntra [[Meurth (planet)|Meurth]] ha [[Yow (planet)|Yow]], mes yma lies unn nag yw y'n Grugys Planetigow ynwedh, kepar ha an planetigow Trojan yn resegva Yow. An re a dheu ogas dhe'n Nor yw gelwys Planetigow Ogas-Norvys. Lies godhonydh a breder planetigow ow plowghya an Norvys dhe ladha an [[Arghpedrevan|arghpedrevanes]] ha hwarvansow difeudha erel.  

<gallery class="center" widths="250px" heights="200px">
Ceres_-_RC3_-_Haulani_Crater_(22381131691).jpg|Ceres, an planetik moyha (appoyntys avel plant korr lemmyn)
Asteroid_Belt.svg|Tyller an Grugys Planetigow y'n Kevreyth Howlek
PIA21597_-_New_Radar_Images_of_Asteroid_2014_JO25_(cropped).gif|Planetik 2014 JO25
Vesta_Cratered_terrain_with_hills_and_ridges.jpg|Kowdell, breow ha mujovennow war blanetik Vesta (niver 2)
Moon_and_Asteroids_1_to_10.svg|Myns an planetigow moyha kehevelys ha'n Loor
Eros_rotation_Dec._3-4_2000.gif|Eros ow troyllya
243_ida.jpg|Planetik 243, henwys Ida
(253)_mathilde_crop.jpg|Skeusen a blanetiik (253) Mathilde
951_Gaspra.jpg|An kynsa planetik godrigys gans lorell, Gaspra yn 1981
</gallery>
{{Posek 1,000}}
[[Klass:Steronieth]]
