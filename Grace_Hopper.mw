{{Den | fetchwikidata=ALL | onlysourced=no | suppressfields= ymgynghorydd, awards}}
'''Grace Murray Hopper''' (9ves Kevardhu 1906 â€“ 1a Genver 1992) o amontyeriether [[Pobel an Statys Unys|amerikan]] ha sodhek Morlu [[Statys Unys]]. Hi a oberi 43 bledhen gans [[Jynn-Amontya|jynnow-amontya]] y'n Morlu. Hi o onan a'n kynsa tus dhe oberi gans jynnow-amontya bysyel arnowydh hag onan a'n kynsa towlenner a'n reknell Harvard Mark I.

Genys veu Hopper yn [[Evrek Nowydh]], Statys Unys. Hi a wrug gradhya a Golji Vassar yn 1928 ha Pennskol Yale yn 1934 gans doktourieth yn awgrym. Hi o esel kevasran Golji Vassar pan dhallathas [[Nessa Bresel an Bys]]. Hi a junyas an Morlu SU yn 1943, yn despit dhe'y oos ha braster. Hi o gorrys yn Bureau of Ordnance Computation Project rag oberi gans kudynnyow towlynnow.

Hi a oberi war UNIVAC, an kynsa jynn-montya kenwerthel skeul vras. Hi a aswonnis bos possybyl rag towlennow dhe vos skrifys yn yeth ogas dhe [[Sowsnek]]. Dhe'n eur na, towlennow o skrifys yn kod jynn po [[Yeth|yethow]], avel yeth assembla, ogas dhe god jynn. Hy a dhallathas dhisplegya yeth FLOW-MATIC. FLOW-MATIC o an kynsa kompilyer yn Sowsnek. 

Hy ober FLOW-MATIC a ledyas dhe'y ober war yeth COBOL (Common Business-Oriented Language [yeth kemmyn rag negys]), selys war hy thybyans a yeth towlenna ogas dhe Sowsnek. Ober Hopper a dreylyas yeth jynn-amontya dhe eryow a usyn pub dydh. Sewena vras o drefen nag o yn-dann gwiryow printya, ytho y hyllir bos usys gans lies towlenner. COBOL a dheuth ha bos an yeth ollvysel rag kodyans negys, usys yn [[governans]], [[diwysyans]] ha kenwerth. 

Wosa an vresel, jynnow-amontya o hwath meur dhe les dhedhi. Hopper a oberi orth Remington Rand ha, wosa henna, orth Sperry Corporation. Hi a besya oberi war vedhelweyth rag jynnow-amontya. Hi a omdennas a'n Morlu yn 1986 ha merwel an kynsa mis Genver, 1992.

{{unn k}}

[[Klass:Amerikanesow]]
[[Klass:Godhonydhyon]]
[[Klass:Mernansow 1992]]
[[Klass:Ynkleudhyansow yn Vyrjyni]]
