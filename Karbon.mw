{{Taklow| fetchwikidata=ALL | suppressfields= * | image2 = C-TableImage.svg }}

Elven gymyk yw karbon, niver 6 y'n [[An Vosen Beriodek|Vosen Beriodek]]. Y furvell yw '''C'''. An hanow a dheu dhyworth an ger [[Latin]] ''carbo'', ow styrya glowbren. Henwys veu an elven yn 1787 gans kymygydhyon Frynkek.

Fest posek yw karbon y'n ollvys. Askorrys yw gans [[Steren|ster]] ow merwel. Karbon yw an moyha essensek elven dhe vewnans. Yma ganso an gallos dhe furvya chaynys hir ha kylghyow. Nyns yw karbon gwenonek, mes yma nebes kesstoffow karbon pur wenonek, kepar ha CO, karbon monoksid, po CN, cyanid.

Gwrys yw an moyha rann a'gan boos dhyworth karbon, karbohydratow, blonegow, [[Protin|protinyow]] ha fybrow. Trethans yw terri an kesstroffow ma, usya an nerthedh ynna hag anella karbon dioksid yn-mes. Y hwer karbon yn teyr furv war an Norvys, [[glow]], grafyt hag adamant. 

Polter gonn yw kemysk a lowbren, [[sulfur]] ha solpyter ([[potassiom]] nitrat, KNO<sub>3</sub>). Nyns yw usys yn arvow hedhyw mes usys yw hwath yn tanweyth. Fest posek yw tenna yn-mes kesstoffow karbon, meyn kepar ha [[kalgh]] ha [[marbel]], keunys kepar ha glow, oyl ha gass. Usys yw dhe wul dur, bondennow, sugra ha lies tra aral. Askorrys yw fybrow karbon dre leski fybrow akrylyk, ha usys yns yn lies diwysyans hedhyw, dhe wul fusennow ha jynnow ebron ha daffar sport. Yma nivel karbon dioksid y'n ayrgylgh ow kressya a-dhia dew gans bledhen drefen leski glow hag oyl (dyworth 280 rann an vilvil dhe 420 rann an vilvil lemmyn). Hemm yw kawsya chanj dhe hin an Norvys.
[[Restren:Element 6.webm|skeusennik|Karbon atom]]
Poos atomek karbon yw 12.01.  Poynt treudhi adamant yw 3550°C hag ev a wra segh-ethenna war 4800°C. Yma teyr furv gwrysek, grafyt, adamant ha fullerinow (henwys dhyworth Richard Buckminster Fuller).
==Mirva==
<gallery class="center" widths="175px" heights="150px">
Restren: Eagle Butte mine from the visitor overlook platform.jpg |skeusennik|Pol glow
Restren: SI Netphen-Walpersdorf Kohlenmeiler 02.jpg |skeusennik|Glowbren
Restren: GraphiteUSGOV.jpg |skeusennik|Grafyt
Restren: Diamond.jpg |skeusennik|Adamant
Restren: Buckminsterfullerene animated.gif |skeusennik|Buckminsterfullerin
Restren: Sasol Secunda 19.jpg |skeusennik|Purva oyl
Restren: CO2-417k.png |skeusennik|Nivellow karbon dioksid y'n ayrgylgh 
</gallery>

[[Klass:Elvennow kymyk]]
