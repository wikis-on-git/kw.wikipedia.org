{{Lle | fetchwikidata=ALL | suppressfields = }}

[[Ertachva an Bys UNESCO]] yw '''Mirji Jodrell Bank''', dyghtys gans Pennskol [[Manchester]], mes desedhys yn Konteth [[Cheshire]], [[Ruvaneth Unys]]. Kuntel yw a bellweloryow radyo, ha rann yw a Gresen Jodrell Bank rag Sterfysegieth yn Pennskol Manchester. Fondys veu yn 1945 gans Bernard Lovell, [[Steronieth|steronydh]] radyo, rag hwithra dewynnow kosmik. Wosa henna, pur bosek veu an mirji rag hwithrans yn parkow meyn kowas, kwasarow, pulsarow, maserow ha lensow gravedhek. Pan dhallathas an Oos Efanvos yn 1957, posek veu an mirji rag helerghi tavellow efanvos. Apoyntys veu avel Ertachva an Bys UNESCO yn 2019.
==Pellweloryow==
Chif pellweler an mirji yw Pellweler Lovell, drehevys yn 1957. Y dreuslinen yw 250 tros-hys (76m), an tressa moyha y’n Bys. Yma tri fellweler aral y’n mirji, an Mark II (treuslinen 125 tros-hys (39m)), ha dew bellweller byghan gans treuslinennow a 13m ha 7m. Pennplas rag MERLIN (Multi-Element Radio Linked Interferometer Network) yw Jodrell Bank. Junys yw an pellweler Lovell dhe erel dhe furvya mellyansell. Jodrell Bank yw rann a’n rosweyth VLBI (Very Long Baseline Interferometry) ynwedh, pan wra pellweloryow a-dreus Europa omjunya.
==An Kuntel Kilometer Pedrek==
Yn 2011, dewisys veu Jodrell Bank avel pennplas SKA (Square Kilometre Array – [[Kuntel Kilometer Pedrek]]). Hemm y fydh an pellweler radyo moyha gallosek nevra wosa y dhrevevyans yn [[Ostrali]] hag [[Afrika Dyghow]].
==Tornyaseth==
Ygerys veu kresen wodriga ena yn 1971, hag a denn dres 100,000 a wodrigoryon pub bledhen. Ynni, yma diskwedhyansow a-dro dhe steronieth ha’n efanvos, bosti ha lowarthow.

<gallery>
Jodrell_bank_Hut_1945.jpg |skeusennik|An arbrovow kynsa yn Jodrell Bank yn 1945
Lovell_Telescope_1.jpg |thumb|An pellweler Lovell
Jodrell_Bank_Mark_II.jpg |thumb|An pellweler Mark II 
At_Jodrell_Bank_Observatory_2018_040.jpg |thumb|Pennplas an Kuntel Kilometer Pedrek
MERLIN_map.jpg |thumb|Mappa a bellweloryow Kuntel MERLIN
Jodrell_Bank_Visitor_Centre_1.jpg |thumb|right|An Gresen Wodriga
</gallery>

[[Klass:Ertachva an Bys UNESCO]]
[[Klass:Fysegieth]]
[[Klass:Pow Sows]]
[[Klass:Steronieth]]
