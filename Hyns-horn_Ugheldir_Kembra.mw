[[Restren:Welsh Highland Railway train leaving Caernarfon.jpg|thumb|Trew eus ow pos tennys gans lokomotyv Garratt NGG16 ow tiberth Gorsav Karnarvon.]]
Hyns-horn ertach [[kledhrennow kul]] yn [[Gwynedd]], [[Kembra]] yw an '''Hyns-horn Ugheldir Kembra''' ([[Kembrek]]: ''Rheilffordd Eryri'', [[Sowsnek]]: ''Welsh Highland Railway''). 25 mildir (40.2km) yw an hyns-horn 1' 11 <sup>1</sup>⁄<sub>2</sub> " (597mm) a bon dhyworth [[Karnarvon]] dhe [[Porthmadog|Borthmadok]] ow passya nebes arenebedhow havyasek, ow komprehendya [[Beddgelert|Bedhgelert]] ha'n [[Bolgh Aberglaslynn]].

Ev a jun an [[Hyns-horn Ertach Ugheldir Kembra]] dhe Dhibarthva Pen-y-Mount ogas dhe Borthmadok ha gans an Hyns-horn Ffestiniog dhe Worsav an Porth y'n Porthmadok. An hyns-horn a dreus an Linen Gambria yn Porthmadok dre'n unnik dreusva gledhren blat liesgeyj y'n [[Ruwvaneth Unys]]. 
[[Restren:WHR Rhyd Ddu.jpg|thumb|An gorsav dhe Rys Du.]]
Gwithans an hyns-horn a recevas niver a wobrow. Y'n dalleth, an hyns-horn a bonyas dhyworth Dinas ogas dhe Garnarvon dhe Borthmadok, an linen hedhyw a gomprehend rann geworansel dhyworth Dinas dhe'n dre Garnarvon. Yth esa skorren dhe [[Bryngwyn|Vryngwyn]] ha'n mengleudhow dhe [[Moel Tryfan|Voel Tryvan]] dhe'n hyns-horn gwreydhek, an linen-ma re beu gwithys avel hyns-troos.

Y'n jydh hedhyw, an hyns-horn a wra devnydhyans a lokomotyvyowGarratt dhyworth Afrika Dyghow dhe vras awos aga bos gwiw dhe denna'n trennow hir a-hys an linen serth, mes treweythyow yma'n trennow tennys gans lokomotyvyow dhyowrth an Hyns-horn Ffestiniog po jynnow disel. 
[[Restren:WHR NG143 arriving at Pont Croesor.jpg|thumb|Garratt NGG16 Niver 143 ow trehedhes dhe worsav Pons Croesor dhyworth Karnarvon.]]

== Gorsavow an Hyns-horn hedhyw ==
Treylyansow Kernowek an henwyn a-berth yn korblys pedrek, holyes gans pelder an gorsav dhyworth Karnarvon.
* Caernarfon ''[Karnarvon]'' 0 mildir (0 km) 
* Bontnewydd ''[Ponsnowydh]''
* Dinas 2.7 mildir (4.3 km)
* Tryfan Junction ''[Diberthva Dryven]''
* Waunfawr ''[Goonveur]'' 6.5 mildir (10.4 km)
* Plas-y-Nant ''[Plas-an-Gover]''
* Snowdon Ranger ''[Gwandrans an Oodhva]''
* Rhyd Ddu ''[Rys Du]'' 12.1 mildir (19.4 km)
* Meillionen (Forest Campsite) ''[Mellyonen (Kampva an Koos)]''
* Beddgelert ''[Bedhgelert]'' 16.8 mildir (27.0 km)
* Nantmor ''[Gover an Mor]''
* Hafod y Llyn ''[Hendra an Lynn]'' (deges)
* Pont Croesor ''[Pons Croesor]'' 22.3 mildir (35.9 km)
* Pen-y-Mount Junction ''[Dibarthva Benn-an-Mount]'' 23.9 mildir (38.4 km) (Y fydh kay an HEUK byldyes)
* Porthmadog Harbour ''[Gorsav an Porth Porthmadok]'' 24.7 mildir (39.7 km) 

== Kevrennow ==
[http://www.festrail.co.uk Gwiasva an hyns-horn] (yn Sowsnek).

[[Klass:Hensi-horn]]
