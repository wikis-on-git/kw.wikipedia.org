{{Taklow| fetchwikidata=ALL | suppressfields= * | image2 = Nd-TableImage.svg }}

Elven gymyk yw [[Neodymiom|'''neodymiom''']], niver 60 y'n [[An Vosen Beriodek|Vosen Beriodek]]. Y furvell yw '''Nd'''. An hanow a dheu dhyworth an geryow [[Grew|Greka]] ''neos didymos'', ow styrya gevel nowydh. Onan a'n elvennow dor-tanow, po lanthanid yw neodymiom.

Nyns eus rann dhe neodymiom y'n korf denel, mes polter ha holanow neodymiom a serr an lagasow. Diskudhys veu neodymiom yn [[Wien]], penncita [[Ostri]], yn 1885 gans Karl Auer (1858-1929) war-barth ha [[praseodymiom]]. Ny veu an alkan pur askorrys bys dhe 1925. Chif moon neodymiom yw monazit, kevys yn [[China]], an [[Statys Unys]], [[Brasil]] hag [[Eynda]]. Nyns yw meur a neodymiom askorrys drefen y vos pur gostek, 7,000 tonnas an vledhen yn unnik. Kesalkan a neodymiom, [[horn]] ha [[boron]] (NIB yn Sowsnek) yw pur dhe les lemmyn avel tennveyn fast. Usys yns yn kerri arnowydh, avel rann essensek a dallethoryon jynnow, fenestri awtomatek, florennow daras, diseghoryon ha pompyow petrol, keffrys ha gwith manylyon jynn-amontya. Neodymiom oksid a dreyl gweder dhe liw purpur. Usys yw ynwedh dhe wul dewweder kesteudhi.

Poos atomek neodymiom yw 144.24, y boynt teudhi yw 1021°C ha'y boynt bryjyon yw 3070°C. Y dhosedh yw 7.0kg an liter. Alkan splann gwynn-arghansek yw ev, hag a dreyl liw yn ayr, hag a dhasober gans dowr.

==Mirva==
<gallery class="center" widths="175px" heights="150px">
Restren: Monazite-(Ce)-164025.jpg |skeusennik|Moon neodymiom, monazit
Restren: Auer_von_Welsbach.jpg |skeusennik|Karl Auer
Restren: Neodymag.jpg |skeusennik|Tennven neodymiom dhyworth lewel gales jynn-amontya
Restren: Tesla_Roadster.JPG |skeusennik|Usys yw NIB yn lies kesrann karr
Restren: Auer_Neophan_Brille_U-Bootbesatzungen.jpg|skeusennik|Dewweder kesteudhi
</gallery>

[[Klass:Elvennow kymyk]]
