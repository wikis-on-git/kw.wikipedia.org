{{Den | fetchwikidata=ALL | onlysourced=no | suppressfields= }}

'''Eunice Kathleen Waymon''' (21a Hwevrer, 1933 â€“ 21a Ebrel, 2003), aswonnys yn-dann hy hanow galwesik '''Nina Simone''', o ilewydh, [[Kan|kaner]], kanskrifer ha gweythresor gwiryow kemmyn. [[Pobel an Statys Unys|Amerikan]] o hi. Hy [[ilow]] o yn efander ledan a eghennow, y'ga mysk klassek, jazz, blous, gwerin, R&B, aweyl ha popp. Hi o henwys yn fenowgh "The High Priestess of Soul" (kw: An Arghoferyades a Enev). Genys veu hi yn Tryon, [[Karolina Gledh]] yn 1933, onan a eth flogh yn teylu boghosek. Hy mamm o menyster [[Eglos an Vethodysi|Methodek]]. Hy thas o krefter ha barbour. 

Hi a dhallathas seni piano pan o hy thri bloodh. Hy hynsa keskan o daskan piano klassek pan o hi 12. Hi herens o esedhys y'n kynsa rew dh'y gweles, mes movys ens war-dhelergh y'n hel rag ri an esedhow dhe dus wynn. Simone a leveris na wrussa hi seni kyns hy herens dhe vos movys dhe'n kynsa rew arta. Pan o hi 17, Simone a movyas chi dhe [[Philadelphia]], [[Pennsylvani]]. Hi a erviras ombrofya rag skolorieth orth kolji leel. Hi a wrug seweni y'n apposyans, mes ny wrussons ri an skolorieth dhedhi [[Hilgasieth|awos hy hil]].

Y'n bledhynnyow 1960, Simone o diagnosys gans disordyr bipolar. Yn 1964, Simone a dhallathas oberi gans kompani sonskrifa Philips. Hi a dhallathas sonskrifa kanow a-dro dhe'y gwreydh [[Afrika]]-[[Amerika]] ha dibarder aghel. Hi a wre performya ha kewsel orth lies kuntelles gwiryow kemmyn. 

Kanow meurgerys a'y huntilow yw "My Baby Just Cares for Me", "Don't Let Me Be Misunderstood", "I Put a Spell on You", "Feeling Good", "Sinnerman" ha "Mississippi Goddam". Hi a dhewisis hy hanow galwesik yndelma: "Nina" a-dhyworth leshanow res dhedhi gans karer ha "Simone" a warier frynkek Simone Signoret.

Simone a verwis ow koska yn hy thre yn Carry-le-Rouet, [[Pow Frynk]], wosa bos klav gans kanker an vronn.

{{unn k}}

[[Klass:Amerikanesow]]
[[Klass:Kanoresow]]
[[Klass:Kanoryon amerikanek]]
[[Klass:Kenedhlogoryon]]
[[Klass:Mernansow 2003]]
