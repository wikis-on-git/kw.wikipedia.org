Yethow a gowsir gans tus deythyek a-dhyworth [[Alaska]] ha [[Greunland]] bys dhe boynt mogha soth [[Amerika Dheghow|Amerika Soth]] yw '''Yethow Teythyek an Amerikaow'''. An yethow ma a gonsyst a lies teylu yeth, kepar ha [[Yeth Enyshes|yethow enyshes]] ha [[Yeth dhiglassans|yethow heb aga hlassa]].

Herwydh [[UNESCO]] yma brassa rann a yethow teythyek an Amerikaow peryllys yn troboyntel ha lies re dremenas seulabrys.<ref>Gordon, Raymond G., Jr. (Ed.). (2005). ''Ethnologue: Languages of the World'' (15th ed.). Dallas, Texas: SIL International. <nowiki>ISBN 1-55671-159-X</nowiki>. (Online version: <nowiki>http://www.ethnologue.com</nowiki>)</ref> An brassa yeth deythyek yw Kwechyaek Soth a gowsir gans ogas dhe 7 milvil person, brassa rann yn Amerika Soth.

== Teyluyow yeth ha yethow heb aga hlassa ==

=== Amerika North ===
Yma a-dro dhe 296 yeth deythyek a gowsir (po a gowsis yn kens) y'n tir north a [[Meksiko|Veksiko]]. 269 anedha a yll bos gorrys yn 29 teylu, an 27 yeth ma nag yw gorrys yn teylu yw po yethow enyshes po heb aga hlassa. Brassa teyluyow yn termow niverow a gowsoryon yw [[Yethow Na-Dené|Na-Dené]], [[Yethow Algik|Algik]] hag [[Yethow Uto-Aztekek|Uto-Aztekek]]. Yma dhe Uto-Aztekek brassa niver a gowsoryon (1.95 milvil) mar komprehend yehow Meksiko awos bos 1.4 milvil Nahuatlegoryon. Na-Dené yw nessa gans ogas dhe 200,000 kowsor, 180,000 a'n re ma yw [[Navaho (yeth)|Navahoegoryon]]. Yma 180,000 kowsor a yethow Algik, [[Cree (yeth)|Kriegoryon]] hag [[Ojibwe (yeth)|Ojibweegoryon]] dre vras.

=== Amerika Gres ha Meksiko ===
Yn Amerika Gres yth yw an [[yethow Mayanek]] yn-mysk an re a gowsir y'n jydh hedhyw. Yethow Mayanek a gowsir gans 6 milvil person dhe'n lyha yn [[Gwatemala]], Meksiko, [[Belisa]] ha [[Hondouras|Honduras]]. Yn 1996 yth aswonas Gwatemala 21 yeth Vayanek dre hanow ha Meksiko a aswon eth moy. Teylu yethow Mayanek re beu hwithrys yn manyl hag yw onan an teyluyow mogha studhyes y'n Amerikaow.

=== Amerika Soth ha'n Karibi ===
Y kowsir hwath a-dro dhe 350 yeth yn Amerika Soth hag yth yw tybys y kowsis 1,500 yeth kyns kensa kestav Europek.

== Pennfentynnyow ==

[[Klass:Yethow Teythyek an Amerikaow| ]]
