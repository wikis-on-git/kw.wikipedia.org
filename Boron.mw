{{Taklow| fetchwikidata=ALL | suppressfields= * | image2 = B-TableImage.svg }}

Elven gymyk yw [[Boron|'''boron''']], niver 5 y'n [[An Vosen Beriodek|Vosen Beriodek]]. Y furvell gymyk yw '''B'''. An hanow a dheu dhyworth an ger [[Arabek]] ''buraq'', ow styrya boraks. [[Syr Humphrey Davy]] a dhevisyas an hanow, ow kesunya an geryow [[Sowsnek]] '''bor'''ax ha carb'''on'''.

Elven essensek dhe blansow yw boron. Plansow gans palster a voron yw [[Frothen|frooth]], yn arbennek avalow, ha losow kegin (broklo ha kowl). Re a voron a wra kawsya klavder (dres 5g), ha 20g yw dogen marwel. Yn despit dhe hemma, usys yw boron avel medhegneth leel y'n kesstroffow boraks (Na<sub>2</sub>B<sub>4</sub>O<sub>5</sub>(OH)<sub>4</sub><sup>.</sup>8H<sub>2</sub>O) ha trenken borik (H<sub>3</sub>BO<sub>3</sub>).

Y'n jydh hedhyw godhonydhyon a wra hwithrans dhe usya kesstoffow boron avel dyghtyans rag hwedhow ympynnyans.

An unnik pennfenten a voraks y'n dedhyow koth o [[Tibet]]. Chaucer a gampollas boron avel ''boracic'' y'n 'Canterbury Tales'. Usys o y'n termyn na avel medhegneth kroghen. Yn 1808 y'n kettermyn, Louis-Joseph Gay-Lussac ha Louis-Jacques Thenard yn [[Paris]], ha Syr Humphrey Davy yn [[Loundres]] a gavas boron dhyworth borat orth y dommhe gans alkan [[potassiom]].

Yma'n pennfenten moyha a gesstroffow boron yn Death Valley yn [[Kaliforni]]. An askorrans ollvysel pub bledhen yw 2 vilvil tunnas. Posek yw boron yn diwysyans dhe wul boridow alkan. Usys yns dhe wul lownyow turbyn ha jynnow fusenow. Keworrys dhe weder yw borik oksid dhe askorra pyrex a fybrow gweder. Usys yw trenken borik avel ladher treghviles. Yn dasoberoryon nuklerek usys yw boron dhe lettya dasoberyans chayn. Keworrys yw borat dhe wul godeyl.

Poos atomek boron yw 10.81, ha'y boynt teudhi yw 2300°C, ha'n poynt bryjyon 3658°C. Elven anfetelek yw boron. Y hwer yn lies furv, an moyha kemmyn yw polter tewl.

Devnydh marthys yw boron nitrid, hevelep yn krevder ha splander dhe adamant. Usys avel devnydh eskravus yn diwysyans. Keworrys yw ynwedh dhe dremmliwyow kepar ha polter bejeth. Y'n keth fordh yma dhe boron karbid kaletter hevelep dhe adamant. 

==Mirva==
<gallery class="center" widths="175px" heights="150px">
Restren: Borax_crystals.jpg |skeusennik|Boraks
Restren: Boron_mNACTEC.jpg |skeusennik|Polter boron
Restren: Zabriskies Point panoramique2016.jpg |skeusennik|Death Valley
Restren: Schott Duran glassware.jpg |skeusennik|Gweder pyrex
Restren: Big-bag-boric-acid.jpg |skeusennik|Trenken borik, ladher treghviles
Restren: Fireworks green sparks.jpg |skeusennik|Boron a lesk gans flamm gwer
Restren: Sir Humphrey Davy, Bart.png |skeusennik|Syr Humphrey Davy, an Kernow
</gallery>

[[Klass:Elvennow kymyk]]
