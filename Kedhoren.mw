{{Taklow| fetchwikidata=ALL | onlysourced=no| suppressfields= }}

[[Blewen|Blew]] a dyv a-dro dhe organow reydhek tevesigyon yw an '''kedhor'''. Kyn fo blew moon war an korf dres flogholeth, dres kedhorieth an kedhor a dhalleth tevi. 

==Displegyans an kedor==
[[Restren:Pubic hair male 1247.JPG|200px|skeusennik|Kedhor gorow.]]
Yn benenes, blew kedhor a omdhiskwedh a-hys emlow an ''labia majora'' yn kynsa, dell yw usys, ow ledenhe dres an mons veneris yn an dhiw vledhen a sew. Wosa 2-3 bledhen a gedhorieth, (hag a-dro dhe'n keth termyn ha dalleth an amseryow y'n brassa rann a venenes) yma shap trihornek apert dhe'n kedhor. Y'n dhiw vledhen wosa henna, an blew a dyv war denewen a-bervedh an dhiwvordhos, ha treweythyow avel linen tro'ha'n [[begel]] maga ta.

Yn mebyon, an kedhor a omdhiskwedh yn kynsa avel blew moon war digen an dhewgell, po war woles an kalgh. Kyn penn bledhen, yma blew a-dro dhe goles an kalgh. Kyn penn 3-4 bledhen blew a worher an groghen a-ogas, ow tos ha bos moy garow ha tewl. Wosa ogas dhe 5 bledhen a gedhorieth, an kedhor a ystyn dhe tu a-bervedh dhe'n dhiwvordhos ha tro'ha'n begel.

Yth omdhiskwedh blew hevelep yn kaselyow mowysi ha mebyon maga ta. War dhiwedh kedhorieth, blew a dhalleth tevi war an brest, an enep ha'n keyn.  


==Gweythres==
[[Restren:Origin-of-the-World.jpg|200px|skeusennik|"[[L'Origine du monde]]", liwyans lymnys gans [[Gustave Courbet]] yn [[1866]], ow tiskwedhes kedhor benow.]]

Godhvedhys yw bos gweythres an kedhor ha blew yn ollgemmyn dhe dhifres an korf rag kravasow ha kosa tynn.
