{{Taklow| fetchwikidata=ALL | suppressfields= * | image2 = Cr-TableImage.svg }}

Elven gymyk yw [[Kromiom|'''kromiom''']], niver 24 y'n [[An Vosen Beriodek|Vosen Beriodek]]. An hanow a dheu dhyworth an ger [[Grew|Greka]] ''chromos'', ow styrya liw. Pur liwek yw holanow kromiom.

Yn 1817 André Laugier a dhiskudhas kromiom y'n men kowas Pallas a [[Siberi]]. Essensek yw kromiom dhe lies eghen, ow komprehendya tus. Ev a yll bos gwenonek avel kromatow (CrO<sub>4</sub><sup>2-</sup>). An re hag a ober gans kesstroffow kromiom a yll kavos kleves diwysyansek, goliow byw krom y hanow, aswonnys rag an kynsa prys yn [[Alban]] yn 1827. Kemmyn o yn-mysk oberoryon y'n diwysyansow liwa, platya krom ha polsya frynkek. Y arwodhyow o tell y'n kroghen ha goliow byw y'n sagh boos.

Fowt kromiom yn boos a wra kawsya kleves melys. Boos gans lower a gromiom yw ester, avi leugh ha melyn ow.

Diskudhys veu kromiom yn 1798 gan Nicholas Louis Vauquelin (1763-1829) yn [[Paris]]. Askorrys yw 14 milvil tonnas a gromiom pub bledhen. Usys yw dhe wul bryckys hag a yll gorthsevel tempredhow ughel. Usys an alkan yn kesalkenyow kepar ha dur dinam ha platya krom (nivel tenow a gromiom). Dyghtya kreghyn yw devnydh aral, mes kudyn yw bos y dhowr gwast ow synsi krom. Laserow rudhem a dhevnydh atomow kromiom dhe wul golow rudh.

Poos atomek yw 51.99. Y boynt teudhi yw 1860°C, ha'y boynt bryjyon yw 2672°C. Y dhosedh yw 7.2kg an liter.

Alkan kales arghansek yw kromiom gans liw glasek.

==Mirva==
<gallery class="center" widths="175px" heights="150px">
Restren: Chromium.jpg |skeusennik|Alkan kromiom
Restren: Cobalt Chromium Blue.JPG |skeusennik|Polter glas kromiom
Restren: Breville.jpg |skeusennik|Daffar dur dinam
Restren: Bristol Planetarium, At-Bristol.jpg |skeusennik|Gravyans platys krom
Restren: Optical photochromic lenses.jpg |skeusennik|Dewweder lensow fotokromik
Restren: Early Electro-Plating.jpg |skeusennik|Platya krom
Restren: Ambroise Tardieu08.jpg |skeusennik|Andre Laugier
</gallery>

[[Klass:Elvennow kymyk]]
