An '''dydhyans yuliek''' yw henwys yndella awos y vos dyllys gans [[Yuli Kesar|Yuli Kesar (Julius Caesar)]] yn 46 KK. Ev o an dydhyans usadow y'n Howlsedhes bys [[1582]] pan veu an [[Calans gregorek|dydhyans gregorek]] dyllys gans [[Pab Gregori XIII]]. Awos y vos dyllys gans an [[Eglos Katholik Romanek]], lies bro brotestant a skonyas adoptya an dydhyans gregorek, hag a besyas gans an dydhyans yuliek, henwys ynwedh an dydhyans ''[[Gis Koth]] (Old Style)'', dres moy es kansblydhen. [[Breten Veur]] (ha'n trevesigethow predennek yn [[Amerika]] Gledh) a withas an dydhyans yuliek bys [[1752]], ha [[Russi]] ny janjyas dhe'n dydhyans gregorek bys [[1917]], wosa an [[Domhwelans Russek]].

Y'n dydhyans yuliek, yma 12 [[mis]] a 28, 30, po 31 dydh, ha hys an [[Blydhen gemmyn|vlydhen gemmyn]] yw 365 dydh. Pub peswara blydhen, y keworrir dydh arall dhe [[mys Whevrer|vis Hwevrer]], owth ystynna hys an mis na dhe 29 dydh ha hys an vlydhen dhien dhe 366 dydh; yth henwir an vlydhynyow ma [[Blydhen lamm|blydhynyow lamm]]. Y'n [[Os Kemmyn|Oes Kemmyn]], pub blydhen rannadow ynter peswar (ytho [[2000]], [[2004]], [[2008]], h.e.) a vydh blydhen lamm herwydh an dydhyans yuliek.

Drefenn bos pub peswara blydhen blydhen lamm, hys kresek an [[Blydhen yuliek|vlydhen yuliek]] yw 365.25 dydh. Hemm yw hirra ages hys an [[Blydhen drovannel|vlydhen drovannel]], an pyth yw lemmyn a-dro dhe 365.2422 dydh.

Yth usir [[Dydh|dydhyow]] an dydhyans yuliek gans blydhynyow an "[[Os Kemmyn|Oes Kemmyn]]" (po "Oes [[Yesu Cryst|Krist]]"), herwydh usadow.

Ottomma [[Mis|misyow]] an vlydhen y'n dydhyans yuliek:
* [[Mys Genver|Mis Genver]] (31 dydh)
* [[Mys Whevrer|Mis Hwevrer]] (28 dydh yn [[blydhen gemmyn]] po 29 yn [[blydhen lamm]])
* [[Mys Merth|Mis Meurth]] (31 dydh)
* [[Mys Ebrel|Mis Ebryl]] (30 dydh)
* [[Mys Me|Mis Me]] (31 dydh)
* [[Mys Metheven|Mis Metheven]] (30 dydh)
* [[Mys Gortheren|Mis Gortheren]] (31 dydh)
* [[Mys Est|Mis Est]] (31 dydh)
* [[Mys Gwyngala|Mis Gwynngala]] (30 dydh)
* [[Mys Hedra|Mis Hedra]] (31 dydh)
* [[Mys Du|Mis Du]] (30 dydh)
* [[Mys Kevardhu|Mis Kevardhu]] (31 dydh)

{{stokk}}
[[Category:Calans]]
