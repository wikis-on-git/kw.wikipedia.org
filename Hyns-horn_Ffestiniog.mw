[[File:Blaenau Ffestiniog railway station MMB 05 Merddin Emrys.jpg|thumb|229x229px|Tren ow trehedhes dhe worsav Blaenau Ffestiniog war an Hyns-horn Ffestiniog.]]
An '''Hyns-horn Ffestiniog''' ([[Kembrek]]: ''Rheilffordd Ffestiniog'', [[Sowsnek]]: ''Ffestiniog Railway'' po ''Festiniog Railway'') yw hyns-horn [[kledhrennow kul]] yn [[Gwynedd]], [[Kembra]]. A-dro dhe 13½ mildir (21.7 km) yw an hyns-horn a jun an porth dhe [[Porthmadog|Borthmadok]] dhe'n dre valweyth legh a [[Blaenau Ffestiniog|Vlaenau Ffestiniog]]. Tennvos havysi gerys-da yw an hyns-horn y'n jydh hedhyw.
[[File:FfestiniogRailwayMap.png|thumb|246x246px|Mappa a'n Hyns-horn daskorys Ffestiniog.]]
An hyns-horn geyj 1' 11½" (597 mm) veu bylydyes y'n gansvledhen 19ves dhe garya legh a-dhyworth an mengleudhyow ha balyow yn Blaenau Ffestiniog dhe'n gorholyon yn Porthmadok dhe vos esperthys.

== Istori ==
[[File:Dandywaggon.jpg|thumb|200x200px|Mergh a viajyas war nans yn wagonow dandy avel hemma.]]

=== Oberans margh ha gravedh ===
Fondyes veu an kompani hyns-horn war 23ves Mis Me 1832 gans Reyth a Senedh ha kompani hyns-horn kottha an bys eus owth oberi hwath hedhyw yw an Hyns-Horn Ffestiniog (nyns yw an hyns-horn kottha eus owth oberi, an [[Hyns-horn Middleton]] yw henna). Byldyes veu an hyns-horn yntra 1833 ha 1836 rag oberans margh ha gravedh; mergh a dennsa'n kertigow gwag dhe benn an hyns-horn ha'n kertigow leun a rolsa delergh yn-nans gans nell a ravedh. Trenow yn-nans a gemersa a-dro dhe unn our ha 30 mynysen ha trenow yn-bann a gemersa a-dro dhe hwegh our.

=== Oberans ethen ha gravedh. ===
[[File:Ffestiniog PDold 3.jpg|thumb|263x263px|''The Princess'' dhe Borthmadok circa 1870.]]
Y'n 1850ow y hwrug mos ha bos kler bos an hyns-horn ow hedhes y dhalhuster mogha pan esa'n mengleudhyow yn Blaenau Ffestiniog owth askorra moy ha moy legh. Yn 1860 an kompani a dhallathas ow hwistra an possybylta a dhevnydhya jynnow-ethen dhe weres moghhe dalhuster karyans an hyns-horn. Bys dhe'n termyn ma nyns esa lower a jynnow-ethen war gledhrennow mar vyghan. Yn 1862 an kompani a argemynnas rag gwrioryon dhe wul kensa jynnow an hyns-horn. Yn mis Hwevror 1863 George England and Co. veu dewisys dhe vyldya kensa jynnow an hyns-horn.

An kensa jynn dhe vos delivrys dhe Borthmadok o ''Mountaineer'' war an 18ves a vis Gortheren 1863. An nessa jynn, ''The Princess'', veu delivrys nebes dydhyow diwettha. An jynnow-ethen 0-4-0 ma a allosegas trenow legh hirra dhe vos overys ha'n komendyans sodhogel a drenow trethysi yn 1865. Kensa jynn-Fairlie-dewblek an hyns-horn veu komendyes yn 1869; an jynnow ma res eth ha beu arwodh ikonek an hyns-horn yn bledhynnyow a-dhiwedhes. 
[[File:Ffestiniog PDold 1.jpg|thumb|264x264px|An kensa Jynn-Fairlie-Dewblek, ''Little Wonder'', dhe Borthmadok.]]
Trenow yn-nans veu hwath oberys gans gravedh, mes peryllus o dhe asa trenow trethysi dhe rolya heb jynn, ytho y feu trenow legh oberys gans gravedh yn-unnik ha pub tren aral veu oberys gans jynn; trenow legh veu oberys gans gravedh bys dhe dhiwedh trenow trethysi yn 1939.

Yn 1872 an Hyns-horn Ffestiniog a gomendyas an kensa kochow-bogi yn Breten, kochow 15 ha 16; hwath yn oberans yw an re ma hedhyw. Fronnow gwakter veu komendyes yn 1893. Sinelyes o an hyns-horn kowal gans pelldresen dredan hag oberans lath ha tokyn. Lath dren dredan veu komendyes yn 1912 ha devnydhyes yns y'n jydh hedhyw.

=== Deklinyans a legh ===
Y'n 1920ow yth esa'n demond rag legh ow teklinya hag avel sewyans an hyns-horn a wrug godhav deklinyans yn traffik. Yn 1923 junyes o an Hyns-horn Ffestiniog gans an Hyns-horn Ugheldir Kembra dhe weres kenertha tomyaseth war an dhew hyns-horn. An Hyns-horn Ugheldir Kembra eth bankskwatthyes yn 1933 ha degea yn 1937.

An Hyns-horn Ffestiniog a besyas owth oberi y drenow legh ha gwesyon hwel war dhydhyow y'n seythyn ha trenow tomyaseth y'n hav. Oberansow trethysi normal a hedhas war an 15ves a vis Gwynngala 1939. An oberans gwesyow hwel a oberas war dhydh Sadorn an 16ves Mis Gwynngala 1939. Yth esa tri thren legh pub seythyn bys kalan Mis Est 1946. Rann an hyns-horn dhyworth Duffws dhe arth y'n north west yn Blaenau Ffestiniog o gobrenys dhe'n mengleudhyow yn mis Hedra 1946.

Forsakyes o an hyns-horn awos nyns esa mona dhe'n kompani dhe amendya an Akt a Senedh dhe removya an lergh hag erel. An hyns-horn eth ha veu overdevys hag andhevnydhyadow.

=== Gwithans ===
[[File:Tan-y-Bwlch station - geograph.org.uk - 1307536.jpg|thumb|226x226px|Tren ow trehedhes dhe Dan-y-Bwlch dhyworth Blaenau Ffestiniog.]]
Enthusyast hyns-horn, Alan Pegler, o nesys gans kothmans dhe brena an hyns-horn ha dhe glerya y gendon ha galosegi y brena. War an 24ves Mis Methevin 1954, Pegler ha'n bodhogyon a wrug kavos maystri a'n hyns-horn. Pegler a wrug ri an hyns-horn dhe'n Ffestiniog Railway Trust a berghenn hag oberi an hyns-horn hwath hedhyw.

Dhyworth 1954 an bodhogyon a eylygeris an hyns-horn yn rannow. An kensa tren trethysi a oberas yntra Porthmadok ha Boston Lodge war 23ves Mis Gortheren 1955. An oberans trethysi o ystynys dhe [[Vinffordd]] war 19ves Mis Me 1956, dhe [[Penrhyndeudraeth|Benrhyn]] war 5ves Mis Methevin 1957 ha dhe [[Tan-y-Bwlch|Dan-y-Bwlch]] war 5ves Mis Ebrel 1958. An hyns-horn dhe [[Dduallt]] a ygeris war 6ves Ebrel 1968.

=== Erryans Lynn Strasow ===
[[File:FR Ystradau 1.jpg|thumb|226x226px|Lynn Strasow gans hyns koth an hyns-horn y'n reuvva.]]
Yn 1954 byldyans an Rester Dowrdredan Ffestiniog a dhalathas. Hemm a gomprehendyas gwrians an lynn Tanygrisiau a livas rann an hyns-horn dh'y benn north. Yntra 1965 ha 1978, byldyes o an Erryans Hyns-horn Ffestiniog, erryans 2½ mildir (4 km) an hyns-horn yntra Dduallt ha Tanygrisiau. Byldyes gans bodhogyon o rann mogha an eryans. Dh'y benn soth yw an Troyll Dduallt.

Kowfordh Voelwyn nowydh o byldyes gans ynjynoryon balweyth sten kernowek gans bagas byghan a arvethesigyon. 310 lath (280 m) yw an gowfordh nowydh. An hyns-horn a eyljun an hyns koth dhe [[Tanygrisiau|Danygrisiau]].

=== Project Blaenau ===
Wosa ow korfenna an hyns nowydh dhe Danygrisiau, yth esa 1½ mildir (2.4 km) yn-unnik kyn ow trehedhes Blaenau Ffestiniog. An hyns-horn a eylygeris dhe Vlaenau Ffestiniog war 25 Mis Me 1982 dhe'n gorsav nowydh yn Blaenau Ffestiniog a gevrenn gans trenow dhyworth Llandudno. 

== Lokomotyvyow Disel an Hyns-horn Ffestiniog ==

{| class="wikitable"
!Hanow
!Imaj
!Eghen
!Byldyes
!Byldyor
!Merkyansow
|-
|Mary Ann
|
|4wd
|1917
|Motor Rail
|An kensa jynn dhe oberi war an hyns-horn gwithys yn 1954. Bydlyes rag  [[Kensa Bell an Bys]]; prenys gans an Hyns-horn Ffestiniog yn 1923.
|-
|Moelwyn
|[[Image:FR PHS Moelwyn crop.jpg|150px]]
|2-4-0d
|1918
|[[Kompani Baldwin]]
|Jynn aral Kensa Bell an Bys, prenys gans an hyns-horn yn 1925.
|-
|Upnor Castle
|[[Image:Upnorcastleconst.JPG|150px]]
|4wd
|1954
|F.C. Hibberd
|Byldyes rag an [[Hyns-horn Chattenden hag Upnor]]. Ev a ober war an [[Hyns-horn Ugheldir Kembra]].
|-
|[[Moel Hebog]]
|
|4wd
|1955
|[[Kompani Hunslet]]
|Prenys yn 1969 ha devnydhyes war trenow mentons.
|-
|Conway Castle/Castell Conwy
|[[Image:FR Conway Castle.jpg|150px]]
|4wd
|1958
|F. C. Hibberd a Chymni cyf.
|Byldyes rag hyns-horn an lu lestri yn Ernesettle. Prenys yn 1981. Devnydhir war Hyns-Horn Ugheldir Kembra.
|-
|Ashover
|
|4wd
|1948
|F. C. Hibberd.
|Prenys yn 1981.
|-
|The Lady Diana
|
|4wd
|1957
|Motor Rail
|Prenys yn 1974.
|-
|The Colonel
|
|4wd
|1943
|Motor Rail
|Prenys yn 1982.
|-
|Criccieth Castle/Castell Criccieth
|[[Image:FR BF EoM Criccieth crop.jpg|150px]]
|0-6-0d
|1995
|[[Boston Lodge]]
|Devnydhir war drenow trethysi.
|-
|Harlech Castle/Castell Harlech
|[[Image:Harlech Castle Minffordd crop.jpg|150px]]
|0-6-0d
|1983
|Baguley-Drewry
|Prenys yn 1988.
|-
|Harold
|
|4wd
|1979
|Kompani[[Cwmni Hunslet| Hunslet]]
|Prenys y'n 1990ow.
|-
|Vale of Ffestiniog
|[[Image:FR Cob VoF crop.jpg|150px]]
|B-B]]d
|1967
|[[CH Funkey & Co (Pty) Ltd]]
|Oberas yn Porth Elizabeth, [[Afrika Dhyhow]]. Prenys yn 1996. 
|-
|Moel-Y-Gest
|[[Image:FR Moel-Y-Gest crop.JPG|150px]]
|4wd
|1965
|Kompani[[Cwmni Hunslet| Hunslet]]
|Prenys yn 2004 ha devnydhir a-derdro [[Boston Lodge]].
|-
|Busta
|
|4 ros.
|
|Fairbanks Morse
|Devnydhyes war an Hyns-horn Ugheldir Kembra y'n 1920ow ha 1930ow.
|-
|Monster
|
|4 ros.
|
|Boston Lodge
|Disel byghan, byldyes gans an hyns-horn.
|}

== Lokomoytvyow Ethenn an Hyns-horn Ffestiniog ==

{| class="wikitable"
!Niver
!Hanow
!Imaj
!Aray an Rosow
!Byldyes
!Byldyor
!Merkyansow
|-
|1
|[[Princess|''Princess'']]''(Pennseviges)''
|[[Image:Ffestiniog PDold 3.jpg|150px]]
|0-4-0
|1863
|[[George England]]
|Displetyes yn Spooner's kyn ow kavos ewnans afinuster rag penn-bloodh kans ha hanter a ethen an hyns-horn yn 2013.
|-
|2
|''Prince (Pennsevik)''
|[[Image:FR Prince Tan-y-Bwlch.JPG|150px]]
|0-4-0
|1863
|[[George England]]
|Jynn kottha an hyns-horn a ober.
|-
|3
|''Mountaineer (Menedhyer)''
|
|0-4-0
|1863
|[[George England]]
|Didaklys yn 1879. Nebes a'y dharnow o devnydhyes war an jynnow George England erel.
|-
|4
|''Palmerston''
|[[Image:Palmerstonport.jpg|150px]]
|0-4-0
|1864
|[[George England]]
|Dehwelys dhe ethen yn 1993 wosa ow pos devnydhyes avel kalter anwayadow yn hwelji Boston Lodge.
|-
|5
|''Welsh Pony (Hoba Kemrek)''
|[[Image:Ffestiniog PDold 4.jpg|150px]]
|0-4-0
|1867
|[[George England]]
|Yma'n jynn ow pos dehwelys dhe ethen dhe'n pols-ma.
|-
|6
|''Little Giant (Kowr Byghan)''
|[[Image:LittleGiant.jpg|150px]]
|0-4-0
|1867
|[[George England]]
|Skrappyes yn 1932.
|-
|7
|''Little Wonder (Marth Byghan)''
|[[Image:Ffestiniog PDold 1.jpg|150px]]
|0-4-4-0
|1869
|[[George England]]
|Skrappyes yn 1882. An kensa jynn [[Fairlie]].
|-
|8
|''James Spooner''
|[[Image:JamesSpooner.jpg|150px]]
|0-4-4-0
|1872
|[[Avonside Engine Co.]]
|Devnydhyes bys 1931, skrappyes yn 1933.
|-
|9
|''Taliesin''
|[[Image:Taliesin2.jpg|150px]]
|0-4-4
|1876/1999
|[[Vulcan Foundry]]/ [[Boston Lodge]]
|Ekwal a jynn-Fairlie-unnik, byldyes yn hwelji Boston Lodge yn 1999. Skrappyes o an jynn gwreydhek (Byldyes yn 1876) yn 1935.
|-
|10
|''Merddin Emrys''
|[[Image:FR PHS ME.jpg|150px]]
|0-4-4-0
|1879
|[[Boston Lodge]]
|An Fairlie kottha a ober war an hyns-horn. Eylvyldyes yn 1987/8. 
|-
|11
|''Livingston Thompson''
|[[Image:LivingstonThompson.JPG|150px]]
|0-4-4-0
|1886
|[[Boston Lodge]]
|Tennys a'y ober ha gorrys y'n [[Gwithti Hyns-horn Kenedhlek]] yn [[Evrek]].
|-
| 11
|''[[Earl of Merioneth]]'' (Yurl Merioneth)
|[[Image:Ffen rlwy at bf 1 crop.jpg|150px]]
|0-4-4-0
|1979
|[[Boston Lodge]]
|An kensa jynn-Fairlie-dewblek dhe vos byldyes gans an hyns-horn a-lemmyn.
|-
|12
|''[[David Lloyd George]]''
|[[Image:FR PHS DLG dep 2 crop.jpg|150px]]
|0-4-4-0
|1992
|[[Boston Lodge]]
|An jynn-Fairlie-dewblek diwettha an bys, ha lokomotyv mogha galosek an hyns-horn.
|-
| -
|''Blanche''
|[[Image:Blanche1995.jpeg|150px]]
|2-4-0
|1893
|[[Kompani Hunslet]]
|Oberas war an [[Hyns-horn Mengleudh Penrhyn]] avel 0-4-0 y'n dalleth. Prenys gans an Hyns-horn Ffestiniog yn 1963 hag eylvyldyes avel 2-4-0 yn 1972.
|-
| -
|''Linda''
|[[Image:FR PHS Linda crop.jpg|150px]]
|2-4-0
|1893
|[[Kompani Hunslet]]
|Oberas war an [[Hyns-horn Mengleudh Penrhyn]] avel 0-4-0 y'n dalleth. Prenas gans an Hyns-horn Ffestiniog yn 1962. 
|-
| -
|''Mountaineer (Menedhyer)''
|[[Image:Mountaineer Tan-y-Bwlch 2.JPG|150px]]
|2-6-2
|1917
|[[American Locomotive Company|ALCO]]
|Byldyes rag Kensa Bell an Bys hag oberi war an [[Hyns-tram Pithiviers à Toury]] yn [[Pow Frynk]]. Prenys gans an Hyns-horn Ffestiniog yn 1967.
|-
| -
|''Britomart''
|[[Image:Britomart.jpg|150px]]
|0-4-0
|1899
|[[Kompani Hunslet]]
|Devnydhir dhe Voston Lodge del yw usys.
|-
| -
|''Lilla''
|[[Image:Lilla Beddgelert 2011.jpg|150px]]
|0-4-0
|1891
|[[Kompani Hunslet]]
|Devnydhir war trenow arbennek.
|-
| 14
|''Lyd''
|[[File:Lyd at Porthmadog Harbour Station.jpg|150px]]
|2-6-2
|2010
|[[Boston Lodge]]
|Byldyes yn hwelji Boston Lodge.
|-
| -
|''Leary''   
|   
|0-4-0   
|2010   
|[[E A Foulds Ltd, Colne]]
|Byldyes gans bagas a vodhogyon gans kalter vertikal.
|-   
| -   
|''Dahuichang 4''
|
|0-8-0
|1988
|Hwelji Lokomotyv Harbin
|Byldyes rag hyns-horn yn [[Beijing]]. Prenys gans bagas a vodhogyon an Hyns-horn Ffestiniog yn 2006.
|}

[[Klass:Hensi-horn]]
