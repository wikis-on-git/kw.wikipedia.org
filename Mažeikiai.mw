[[Restren:Mazeikiu savivaldybe.jpg|thumb|300 px|Mažeikiai]]
[[Restren:LietuvaMazeikiai.png|thumb|250 px|]]

'''Mažeikiai'''  (yeth Samogitek: ''Mažeikē'') {{Audio| Mazeikiai.ogg |Leveryans|help=no}}
yw cita yn [[Lithouani]], an ethves moyha y’n wlas. Desedhys yw war lannow Dowr Venta. Yn 2020, poblans an sita o 32,470.
==Istori==
Hanow an cita a dheu dhyworth person. Kampollys veu an tyller y’n kynsa prys yn 1335, pan skrifas kovadher an Urdh Livonek a-dro dhe dhistruyans tiryow an Duk Mažeika. Wosa drehevyans an hyns horn yntra [[Vilnius]] ha Liepāja, poblans an tyller a ynkressyas yn skon. Yn 1893 yth esa 13 gwerthji ha 5 tavern dhe’n drev. Yn kettermyn, drehevys veu eglos ewngryjyk ha synaga, gans eglosyow Katholik ha Protestant ow sewya kyns 1906. 

Ynter 1919, bledhen anserghogeth Lithuani, ha 1921, yth esa kedrynn Lithuani ha [[Latvi]] a-dro dhe’n or. Ervirys veu gans desedhek keswlasek bos Mažeikiai rann a Lithouani. An cita a veu fondys yn [[1924]] pan res veu reythyow cita dhodho. Yn 1940 sesys veu gans an [[Unyans Sovietek]], ha’n nessa bledhen gans [[Almayn]]. Yn mis Est 1941, ledhys veu 4,000 a Yedhewon y’n cita gans soudoryon almaynek.

<gallery>
Virvytes_ir_Ventos_santaka_ties_Santekliais_2006-08-11.jpg|skeusennik|Dowr Venta
Muravjovo_geležinkelio_stotis.jpg|skeusennik|Gorsav hyns horn Mažeikiai yn 1901
Mazeikiu_pienine.JPG|skeusennik|Leti Mažeikių pieninė 
ORLEN_Lietuva.jpg|skeusennik|Purva oyl Orlen
DSCN3625_resize.JPG|skeusennik|Mažeikių Merkelio Račkausko
Gabijos_gimnazija1.jpg|skeusennik|Mažeikių Gabijos
Mažeikių_Šv._Pranciškaus_Asyžiečio_bažnyčia.png|skeusennik|Eglos nowydh Mažeikiai
Mažeikiai_LKL.png|skeusennik|Para pel ganstel Mažeikiai
Mazeikiu_muziejus.JPG|skeusennik|Gwithti Mažeikiai
Coat_of_arms_of_Mazeikiai_(Lithuania).png|skeusennik|Kota arvow Mažeikiai
</gallery>


==Erbysieth==
Yn 1980 ygerys veu purva oyl “Mažeikių Nafta”. Hemm yw an unnik purva oyl y’n Gwlasow Baltik. Yn 1999 yn gorthargyadow privedhhes veu an weythva dhe gowethyans amerikanek, Williams International. I a’s werthas dhe Yukos, kowethyans russek, hag wosa aga skattyans yn 2006, prenys veu gans PKN Orlen, kowethyans polonek. An burva a argerdh 8 milvil tonnas a oyl kriv pub  bledhen. 1,400 a dus a ober y’n weythva, ha rent an kowethans yw 5.5 bilvil Euro an vledhen.

Gwrys veu nebes gweythva skatt y’n drev wosa anserghogeth war dhalleth an 1990ow, mes negysyow erel a sewennas y’n erbysieth marghas. Kowethyansow erel yn Mažeikiai a gomprehend kowethyans darasow (Fauga), mebel (Mažeikių lyra), askorrasow drehevel (UAB Mažeikių betonas), dehen rew (Ingman ledai), ha leti (Mažeikių pieninė).

==Gonisogeth==
Yma gwariva ha gwithti yn Mažeikiai. An para pel ganstel a wari yn kesunyans NKL (nessa kesunyans Lithouani). Yma dew baper nowydh leel, Santarvė (Kessenyans) ha Būdas žemaičių (An Fordh Samogitek).


==Adhyskans==
Yma dhe’n drev
* skol ilow
* skol artys
* diw skol ramer (gimnazija), (Mažeikių Merkelio Račkausko ha Mažeikių Gabijos)
* teyr nessa skol, ha
* teyr skol gynsa

==Gevel-drevow==
Gevellys yw Mažeikiai gans

*{{flagicon|CZE}} Havířov, [[Pow Chek|Repoblek Chek]]
*{{flagicon|BLR}} Navapolatsk, [[Belarus]]
*{{flagicon|UKR}} Lebedyn, [[Ukrayn]]
*{{flagicon|AUT}} Liezen, [[Ostri]]
*{{flagicon|EST}} Paide, [[Estoni]]
*{{flagicon|POL}} Płock, [[Poloni]]
*{{flagicon|LAT}} Saldus, [[Latvi]]
*{{flagicon|GER}} Stendal, [[Almayn]]

==Steronieth==
* Henwys veu Asteroyd 248839 Mazeikiai dhe enora an cita.

== Gwiasva ==
* [http://www.mazeikiai.lt www.mazeikiai.lt]

[[Klass:Citys ha trevow yn Europa]]
[[Klass:Lithouani]]
