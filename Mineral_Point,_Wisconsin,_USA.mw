Mineral Point (kw: Penn Moon) yw cita yn Konteth Iowa, [[Wisconsin]], an [[Statys Unys]]. Furvyes veu an drevesigeth yn 1827, ha hi yw an tressa cita kottha Europek yn Wisconsin. 2,389 o an poblans yn 1860 ha 2,487 o an poblans erbynn 2010.  

Kemmyn o moon plomm y'n ranndir. Lies ynvroyas a dheuth a [[Kernow|Gernow]] dhe Mineral Point. I a dhallathas gul balyow yn-dann dhor. Erbynn 1845, hanter pobel an cita o [[Kernowek|Kernewek]]. Herwydh an ‘Mineral Point Tribune’ (kw: Nowodhow Penn Moon) yn 1847, askorrys 43,800 peuns a blomm nowydh pub dydh.

Y’n bledhynnyow wosa hemma, askorrans a lehi. Trovys o owr yn [[Kaliforni]] yn 1848. 700 den eth dhe Galiforni dyworth Mineral Point dhe hwilas ragdho. Balyow zynk a dheuth dhe vos moy posek y’n bledhynnyow a-wosa.

Hedhyw, tornyaseth yw posek. Pendarvis yw le ertach gans nebes drehevyansow an ynvroysi. An tavern ‘Red Rooster’ (kw: an kulyek rudh) a dhyght pastiow kernewek ha figgy hobbin. Yma gwerthji royow kernewek war an penn stret, ‘High Street’.

Gevellys yw cita Mineral Point gans [[Rysrudh]] yn Kernow.
<gallery>
Pendarvis_House_20100829.jpg|skeusennik|Chi Pendarvis
Mineral_Point_Historic_District.jpg|skeusennik|High Street (Stret Meur) Mineral Point
Commerce_Street_Mineral_Point_4848a.jpg|skeusennik|Commerce Street (Stret Kenwerth) gans baneryow Kernewek
First_Methodist_Church_Mineral_Point_4843a.jpg|skeusennik|An eglos Vethodek
</gallery>

[[Klass:Sitys y'n Statys Unys]]
[[Klass:Wiskonsin]]
