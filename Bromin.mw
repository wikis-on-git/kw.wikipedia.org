{{Taklow| fetchwikidata=ALL | suppressfields= * | image2 = Br-TableImage.svg }}

Elven gymyk yw [[Bromin|'''bromin''']], niver 35 y'n [[An Vosen Beriodek|Vosen Beriodek]]. Y furvell yw '''Br'''. An hanow a dheu dhyworth an ger [[Grew|Greka]] ''bromos'', ow styrya fler.

Peryllus ha dasoberus yw bromin. Pur gesknius yw, hag y ethen owth omsettya war lagasow ha skevens. Fest gwenonek yw, le ages 100mg yw dogen merwel. Nyns eus gans bromin rann bewoniethel. Y'n 19ves kansvledhen, medhogyon a worhemynna holanow bromid rag kudynnow nervus (hevelep dhe galmydhyon ens rag pobel Victorian). Ny worhemynnys yns lemmyn drefen aga bos nebes gwenonek.

Antoine-Jerôme Balard (1802-1876) a dhiskudhas bromin yn 1826 yn Montpelier, [[Pow Frynk]]. Ev a vynnas an hanow ''muride'', mes an Akademi Frynkek a erviras war an hanow bromin.

Tennys yw bromin yn mes a dhowr an mor yn diwysyansek. Y'n termyn eus passyes askorrys o bromin yn [[Kembra]], war Enys Môn. [[Ysrael]] a askorr meur anedha drefen halonekter an Mor Marow. Usys yw dhe wul kesstoffow organobromo, y'n diwysyansow ladher treghviles, yn difudhellow tan ha medhegieth. An devnydh a organobromin rag difudhellow tan ha methyl bromid rag plaladhoryon a leha drefen prederow a-dro dhe'n nivel ozon. 

Poos atomek bromin yw 79.90, an poynt teudhi yw -7°C ha'n poynt bryjyon yw 59°C. Y dhosedh yw 3.1kg an liter. Lin rudh fler yw bromin. Yth esa atomow bromin yn rann a'n liw usys dhe wul ''Tyrian purple''. Kevys o an liw purpur dhyworth kregyn ''Murex'', hag usys o gan emperours rag aga thogaow.

==Mirva==
<gallery class="center" widths="175px" heights="150px">
Restren: Adição de bromo a alcenos.png |skeusennik|Banna bromin yn dowr
Restren: Antoine-Jerome Balard.jpg |skeusennik|Antoine-Jerome Balard
Restren: Purpurküpe.jpg |skeusennik|Purpur Tyryek
Restren: Old Associate Octel Plant - geograph.org.uk - 329873.jpg |skeusennik|Gweythva koth bromin ogas dhe Amlwch, Enys Môn, Kembra
</gallery>

[[Klass:Elvennow kymyk]]
