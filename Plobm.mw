{{Taklow| fetchwikidata=ALL | suppressfields= * | image2 = Pb-TableImage.svg }}

Elven gymyk yw [[Plobm|'''plobm''']], po '''plomm''', niver 82 y'n [[An Vosen Beriodek|Vosen Beriodek]]. Y furvell gymyk yw '''Pb''', dhyworth an ger [[Latin]] ''plumbum'', pennfenten an ger kernewek ynwedh. Gwenon kreunek (''cumulative'') yw plobm, kudyn meur y'n termyn eus passyes, mes kontrolys yn tynn yw devnydh plobm lemmyn. Usys o plobm y'n termyn eus passyes dhe velyshe gwin. Awos hemma, traweythyow veu tardh a 'dhrog torr' hag a ledya dhe vernans. Henwys o ''Devon colic'' yn [[Pow Sows]] y'n 17ves ha 18ves kansvledhen. Leverir yw nebes tus a vri bos posnys gans plobm: Andrew Jackson (1767-1845), seythves Lywydh an [[Statys Unys]] ha [[Ludwig van Beethoven]] yw dew anedha. Pur dhe les yw plobm avel skoos rag radyoweythresyans yn klavjiow, rag ensampel arhwilellow dewynnyow-X.

Tennys o plobm yn-mes balyow nans yw 6,000 bledhen, hag aswonnys o dhe'n Egyptyonyon Koth. I a usya plobm gwynn ha rudh yn liywow hag afinusterow. An Romanas koth a dhisplegya balyow yn [[Spayn]] ha [[Breten Veur]]. Y'n Osow Kres usys o dhe worheri tohow drehevyansow, avel eglosyow.

Galena (PbS) yw an moon moyha posek, kevys dre vras yn [[Ostrali]] (19%), an [[Statys Unys]] (13%), [[China]] (12%) ha [[Perou]] (8%). Kemyskys yw an moon gans kok ha [[kalgh]], ha rostys yw yn fog. An askorrans ollvysel yw 6 milvil tonnas an vledhen. Res yw purhe an plobm awosa gans keworra [[zynk]] rag removya arghans dhyworto. Usys o plobm avel keworrans dhe betrol y'n termyn eus passyes, mes lemmyn usys yw dhe wul batriow kerri. Defolyans an plobm yn petrol a wre kawsya skians lehes, yn medh nebes godhonydhyon.

Alkan medhel gwann disliw loos-arghansek yw plobm. Poos atomek plobm yw 207.2, y boynt teudhi yw 334°C ha'y boynt bryjyon yw 1740°C. Y dhosedh yw 11.4 kg an liter.
 
==Mirva==
<gallery class="center" widths="175px" heights="150px">
Restren: Anglesite-Galena-266257.jpg|skeusennik|Moon galena
Restren: Andrew jackson head.jpg|skeusennik|Andrew Jackson, Lywydh an Statys Unys
Restren: Beethoven_bust_statue_by_Hagen.jpg|skeusennik|Ludwig von Beethoven
Restren: Lead shielding.jpg |skeusennik|Skoos plobm a-dro dhe sampel radyoweythresek
Restren: Angeln zubehoer grundblei 01.jpg |skeusennik|Posow rag pyskessa
Restren: Stoughton Methodist Church, Manor Road, Stoughton, Guildford (Spire).JPG |skeusennik|Plobm war do drehevyans
Restren: Sens - Cathédrale - La grande rose.jpg |skeusennik|Devnydh plobm a-dro dhe weder nemmys
Restren: SLAs.jpg|thumbnail|Batriow plobm 
</gallery>

[[Klass:Elvennow kymyk]]
