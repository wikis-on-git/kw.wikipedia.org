{{Taklow| fetchwikidata=ALL | onlysourced=no| suppressfields= }}

'''Oos an Rew''' po '''Oos an Yey''' yw term [[Dororieth|dororiethel]] po doroniethel usys yn diw fordh:
*[1] ow styrya an keth tra ha [[Rewlivans|rewlivans]], hemm yw an spysow hir yn istori an Nor pan wre rew gorheri lower a enep an bys. Yma dustuni rag hwegh rewlivans meur y'n termyn eus passyes. 
*[2] ow kampolla dhe'n rewlivans meur diwettha, hemm yw an [[An Goloven Dhororiethel|Oos Pleistocen]].

[[Restren:RewlivansowA.jpg|1100px|Yma dustuni rag hwegh rewlivans y'n rekord dororiethel]]

An golinyans a-ugh a dhiskwedh bos dustuni rag pymp oos rew y'n termyn eus passyes (hag nebes tus a geworr unn aral, hemm yw an Rewlivans Pongola nans yw 2,900 milvil vledhen, mes kemyskys yw an dustuni rag henna).
[[Restren:Spysow_rewlivel.jpg|skeusennik|right|An kylgh rewlivek dres an 500,000 bledhen diwettha]]
[[Restren:Prys_rewlivek.jpg|skeusennik|right|An gevren ynter an kylgh rewlivek ha spysow rewlivek]]

== An Oos Rew Pleistocen ==
War dhiwedh an Oos Pliocen, [[Amerika Gledh]] hag [[Amerika Dheghow|Amerika Dhyghow]], diberth kyns, veu kelmys gans konna tir tanow yntredha, hemm yw Kuldir Panama. Possybyl o dhe enevales mos a'n eyl dh'y ben, ha patronyow frosow keynvor a janjyas. Rewlivans a dhallathas yn Hanterkylgh an Gogledh nans yw a-dro dhe 2.7 milvil vledhen. Dres an Pleistocen a-varr (nans yw 2.7 - 0.8 milvil vledhen) hen dus a'n kinda ''Homo'' a dhallathas yn [[Afrika]] hag efani dres Afro-Eurasi oll. Nans yw a-dro dhe 0.8 milvil vledhen an kylgh a spysow rewlivel a janjyas a pub 41,000 vledhen dhe pub 100,000 bledhen. Diwedh an Pleistocen a welas efanyans tus arnowydh yn-mes a Afrika keffrys ha difeudhans pub eghen denel arall.

Drefen bos kemmys a [[Dowr|dhowr]] kelmys avel rew war an brastiryow, nivelyow ollvysel an mor o a-dro dhe 120 m yn-dann nivelyow a-lemmyn. Ytho Asi hag Amerika Gledh o kelmys gans tir le mayth yw an Mor Bering lemmyn. An brassa rann a Amerika Gledh hag [[Europa]] o yn-dann [[Rewliv#Sortow a rewliv|lienyow rew]].

<gallery>
Global_sea_levels_during_the_last_Ice_Age.jpg|skeusennik|left|Nivelyow an mor y'n termyn a rew moyha
Hys_rew.jpg|skeusennik|right|Hys moyha an rew dres an rewlivans Pleistocen
Losowedh.jpg|skeusennik|Patron losowedh yn kres Oos an Rew
</gallery>

== Enevales an Oos Rew ==
Pub brastir a welas displegyans enevales meur. An brassa niver anedha o hevelep dhe enevales arnowydh, mes yth esa lower a varyans. 

Yn Amerika Gledh yn-mysk lies aral o smilodon (an [[tiger]] lymm-dhensak), mastodon (eghen a [[olifans]]) ha'n [[bleydh]] euthyk ("dire wolf" yn Sowsnek).
Eurasi a welas an [[mamoth]] (eghen aral a olifans), trongornvil gwlanek ha kowrgarow iwerdhonek.
Yn [[Madagaskar]] o an edhen olifans ha trigys yn [[Mordir Nowydh]] o [[Edhen dhineyj#Rol a ydhyn dineyj|eghennow a moa]] hag er Haast.

<gallery>
Smilodon_Knight.jpg|Smilodon
MammothVsMastodon.jpg|Mamoth gwlanek (kledh) ha mastodon (dyghow)
Canis_lupus_&_Aenocyon_dirus.jpg|Bleydh arnowydh (kledh) ha bleydh euthyk (dyghow)
Ice_age_fauna_of_northern_Spain_-_Mauricio_Ant√≥n.jpg|Tirwel a [[Spayn]] yn Oos an Rew gans lewyon fow, trongornvil gwlanek, mamothes ha mergh
Giant_Haasts_eagle_attacking_New_Zealand_moa.jpg|Er Haast owth omsettya war moas
</gallery>
