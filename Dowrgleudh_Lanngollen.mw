[[Restren:Llangollen canal wharf.jpg|skeusennik|An borthva dhe Lanngollen.]]
[[Dowrgleudh]] a dreus an or yntra [[Pow Sows]] ha [[Kembra]] yw an '''Dowrgleudh Lanngollen''' ([[Kembrek]]: ''Camlas Llangollen''; [[Sowsnek]]: ''Llangollen Canal''). An hyns-dowr a jun [[Llangollen|Lanngollen]] yn [[Swydd Dinbych|Pow Dinbygh]], Kembra north, ha [[Hurleston]] yn [[Cheshire|Pow Ker]] soth, dre drev [[Ellesmere]] yn [[Shropshire|Pow Amothik]]. An hanow a veu gwrys y'n 1980ow avel klassans arnowyth rag rannow a'n Dowrgleudh Ellesmere istorek ha dowrgleudh-bosa gorholadow Lanngollen, an dhew a dheuth rann a Dhowrgleudh Kesunyans Pow Amothik yn 1846.

An dowrgleudh a der Ellesmere ha Whitchurch war y fordh a Langollen dhe Dhibarthva Hurleston, le may jun orth an Dowrgleudh Kesunyans Pow Amothik. Y feu byldyes y'n 19ves kansvledhen gans Thomas Telford hag yth yw 44 mildir (70.8 km) a-hys gans 21 lok. Dibarthva Trefrank Kembrek yw junyans gans an [[Dowrgleudh Trevaldwyn]] re beu dasygerys yn rann. Yma tri skorr le: kwarton mildir (0.4 km) dhe Ellesmere (ygor); tri mildir ha hanter (5.6 km) dhe Prees (mildir ha hanter ygor); ha mildir (1.6 km) dhe Egloswynn (kwarton mildir re beu dasygerys).
[[Restren:Pontcysyllte aqueduct arp.jpg|skeusennik|Dowrbons Ponskesellte.]]
Porpas an dowrgleudh o karya glow, bryckys, kalgh ha horn a-dhyworth arenebedh diwysyansek [[Rhiwabon|Trerew Mabon]] dhe'n glannow ha citas yn Pow Sows. An dowrgleudh a gar dowr yntra Bolgh Dowrlamm an Nans Yeyn ha Dowrgleudh Kesunyans Pow Amothik, ow karya 50 milvil liter dhe Bow Ker keniver jorna.

Yma dowrbons dowrgleudh a-dreus dhe [[River Dee|Nans Dowrdhuw]] ryb Keyn Meur henwys Dowrbons Ponskesellte (''Traphont Pontcysyllte'' yn Kembrek). Yn 2009, y teuth 11 mildir (17.7 km) a'n dowrgleudh, yntra Pons Glesris ha Dowrlamm Bolgh an Nans Oor, dhe [[Ertachva an Bys]].

== Gwelewgh ynwedh ==

* [[Dowrgleudh]]
* [[Rol a dhowrgleudhyow yn Kembra]]

[[Klass:Dowrgleudhyow]]
