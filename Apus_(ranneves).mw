'''Apus''' yw [[ranneves]] aswonnys avel onan a'n 88 aswonnys gans an [[Unyans Steroniethek Keswlasek]] (IAU).

Yma '''Apus''' y'n hantergylgh soth, ha delinys o yn kynsa gans [[Petrus Plancius]] war bel nevek yn 1598, ha war vappa ster gans [[Johann Bayer]] yn 1603. Apus yw onan a'n dewdhek ranneves dyllys yn kynsa gans [[Petrus Plancius]], diworth miransow gwrys dres eskerdh kenwerth Iseldiryek dhe'n Est. An hanow o yn kynsa ''Paradysvogel Apis Indica'', henwys a-wosa edhen paradhis, ha Plancius a wrug kamm ''Apis'' (Latinek: gwenenen) rag ''Avis'' (Latinek: [[edhen]]). An hanow o chanjys yn oberow [[Johannes Kepler]] dhe ''Apus''. An hanow ''Apus'' a dheuth diworth an Grek ''apous'' a wra styrya "heb treys". Lies den yn Europ y'n termyn na, a grysis an ydhyn paradhis ny'jeves treys, drefen an treys ha'n eskelli o removys kyns i dhe weles an samplow.

Nebes byghan yw, an 67ves a 88 yn arebenedh war an ebrenn, ha'n ster ynni yw gwann, an huni moyha hy splannder ''Alpha Apodis'' a'n jeves moghheans +3.8. Ogas dhe'n Aghel Nevek Soth, gans deklinyans ynter -67° ha -83°, ytho anweladow yw diworth dorlesow y'n hantergylgh kledh, ha gwladow puprys diworth rann meur a'n hantergylgh soth.

[[File:BayerUran1661apuschamtri.jpg|thumb|left|upright|Rann a ''[[Uranometria]]'' gans [[Johann Bayer]] (1603) , a dhiskwedh an rannevesow  Apus, Chamaeleon, Musca (labellys "Apis", an Gwenenen), ha Triangulum Australe, ha'n Aghel Nevek Soth.|alt=Delinyans Linenn Du war paper gell, gans edhen heb treys ha trihorn gans nebes ster]]



{{Taklow
 | name = Apus
 | fetchwikidata = ALL
 | qid=Q10506
 | suppressfields=  
 | image = Apus_constellation_map.svg
}}
{{Rannevesow}}
