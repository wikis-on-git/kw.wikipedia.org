{{Taklow| fetchwikidata=ALL | suppressfields= * | image2 = Ti-TableImage.svg }}

Elven gymyk yw [[Titaniom|'''titaniom''']], niver 22 y'n [[An Vosen Beriodek|Vosen Beriodek]]. Y furvell yw '''Ti'''. An hanow a dheu dhyworth an gewri yn mythologieth grek, ''Τιτᾶνες''. Nyns eus rann vewoniethel dhe'n elven, mes ny wra an korf y dhenagha, ytho usys yw dhe wul ympyansow avel asleansow glin ha rewloryon kolon. Y hwelir titaniom yn [[An Spektrum Elektrotennvenek|spektrum]] [[Steren|ster]] Klass-M, an eghen moyha yeyn a ster, pur rudh aga liw.

Diskudhys veu yn [[Kernow]] yn 1791 gans William Gregor (1761-1817), meur y hanow awos y studhyansow a vonow Kernow. Ev a hwithras ilmenit dhyworth nans Manahan, owth aswonvos bos elven nowydh ynno, ha ri an hanow ''manaccanit'' dhodho yn derivas dhe'n ''Royal Geological Society of Cornwall'' hag yn lyver-termyn [[Almaynek]] ''Crell's Annalen''. Yn 1795, Martin Heinrich Klaproth (1743-1817) a dhiskudhas elven henwys titaniom ganso y'n moon rutil. Awosa, ev a amyttyas bos Gregor an diskudher.

Chif monow titaniom yw rutil (titaniom dioksid, TiO<sub>2</sub>), hag ilmenit ([[horn]] titanat, FeTiO<sub>3</sub>), kevys yn [[Ostrali]], [[Norgagh]], [[Kanada]] ha'n [[Ukrayn]]. Askorrys yw 90,000 tonnas an vledhen a'n alkan. Pur bosek yw an alkan ha titaniom oksid. Fest da yw titaniom orth gorthsevel kesknians kymyk. Usys yw diw rann a deyr a ditaniom dhe wul jynnow ebron, gweythvaow kymyk, ympynyansow klun ha glin, ha gluthyoryon yn tredanvaow. Titaniom yw kroghen an gwithti Guggenheim yn [[Bilbao]]. ''Nitinol'' yw 55% [[nikel]] ha 45% titaniom. Yma dhe'n kesalkan ma an gallos dhe berthi kov furv kyns. Usys yw dhe wul framyow dewweder.

Poos atomek titaniom yw 47.87, y boynt teudhi yw 1660°C ha'y boynt bryjyon yw 3287°C. Y dhosedh yw 4.5 kg an liter. Alkan kales lenter arghansek yw.

==Mirva==
<gallery class="center" widths="175px" heights="150px">
Restren: Flowing_downstream_-_geograph.org.uk_-_411858.jpg|skeusennik|William Gregor a dhiskudhas ilmenit y'n gover ma yn Mahanan
Restren: Titanium_nitride_coating.jpg |skeusennik|Yma kroghen titaniom war an fyrat ma
Restren: A10WarthogFront.jpg |skeusennik|Usys yw titaniom yn framyow jynnow ebron
Restren: Nitinoldraht_geglueht.jpg |skeusennik|Gwivren Nitinol
Restren: Knee_arthroplasty_due_to_a_chondrosarcoma.jpg |skeusennik|Ympyans glin
Restren: Bilbao.Guggenheim13.jpg |skeusennik|Gwithti Guggenheim, Bilbao
Restren: Martin_Heinrich_Klaproth.jpg |skeusennik|Martin Heinrich Klaproth
Restren: Rutilo.jpg |skeusennik|An moon rutil
</gallery>


[[Klass:Elvennow kymyk]]
