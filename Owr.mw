{{Taklow| fetchwikidata=ALL | suppressfields= * | image2 = Au-TableImage.svg }}

Elven gymyk yw [[Owr|'''owr''']], niver 79 y'n [[An Vosen Beriodek|Vosen Beriodek]]. Y furvell yw '''Au'''. An hanow ha furvell a dheu dhyworth an yeth [[Latin]] ''aurum'', ow styrya golow an howldrehevel. Nyns yw rann dhe owr y'n korf denel. Nyns yw gwenonek hwath. Usys yw yn medhegieth dhe wellhe arwodhyow fagel mellow (''arthritis''). Hanow an dyghtyans ma yw ''chrysotherapy'' dhyworth an ger [[Grew|Greka]] rag owr, ''chrysos''. Usys yw owr gans medhogyon dhens (moy ha 60 tunnas an vledhen) rag lenwel dens, kurunyow, ha dens owr, yn arbennek yn [[Almayn]] ha [[Nihon]].

Aswonnys o owr a-dhia termyn kynsistorek. Y hwrug bedhow riel cita Ur koth komprehendya gemmweyth owr nans yw 5000 bledhen. Gwrys veu bathow owr pur yn [[Turki]] gans Myghtern Croesus yn 550 K.O.K.. Nyns yw owr an alkan moyha tanow, nag an alkan moyha kostek hwath. Yn istori, diskudhyans owr a wrug kawsya lies den dhe movya dhe diredhow nowydh, kepar ha [[Kaliforni]], [[Ostrali]] ha'n Klondike.

Askorrys yw 2500 tonnas an vledhen, dre vras yn [[Afrika Dheghow|Afrika Dhyghow]], an [[Statys Unys]], [[Kanada]] ha Ostrali. Usys yw rag bulyon, yn gemmweyth (75% anedha), gweder ha daffar elektronek. Kevys yw liwyow dyffrans dre geworra alkenyow erel dhodho. Owr gwynn yw 90% owr ha 10% nikel, owr rudh (50% owr, 50% kober), owr glas (46% owr, 54% indiom), owr purpur (80% owr, 20% aluminiom), owr gwer (73% owr, 27% arghans) hag owr du (75% owr, 25% kobalt). Owr yw an alkan gans an goveluster (''malleability'') moyha. Y hyllir gul folennow pur denow anedha, usys yn pennserneth, hag dhe orheri lorellow efanvos.

Alkan medhel melyn splann yw owr. Y boos atomek yw 196.96, y boynt teudhi yw 1064°C ha'y boynt bryjyon 2807°C. Y dhosedh yw 19.3 kg an liter. 

==Mirva==
<gallery class="center" widths="175px" heights="150px">
Restren: Stringer156 nugget.jpg |skeusennik|Bothen owr
Restren: Pouring Liquid Gold.jpg |skeusennik|Diveri owr linyel
Restren: توت عنخ آمون من المتحف المصري.jpg |skeusennik|Owr yn tresor Tutankhamun
Restren: Wawel - Sigismund Chapel.jpg |skeusennik|Owr war do Penneglos Krakow
Restren: Golden-Temple-Jan-07.jpg |skeusennik|An Tempel Owrek, Amritsar, Eynda
Restren: Gold price in USD.png|skeusennik|Gwerth owr yn dollarys SU
</gallery>


[[Klass:Elvennow kymyk]]
