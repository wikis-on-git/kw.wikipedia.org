[[Restren:Liskeard - FGW 153329 arriving from Looe.JPG|skeusennik|Tren dhe Logh ow kortos orth kay tri dhe Worsav Lyskerrys.]]
Hyns-horn an gemeneth 8<sup>3</sup>⁄<sub>4</sub> mildir (14 km) a bon yntra [[Lyskerrys]] ha [[Logh]] yn [[Kernow]] yw an '''Linen Nans Logh'''. Ev a bys ryb tenewen an [[Avon Logh|Dowr Logh]] y'n Nans Logh rag lower a'n hyns. Oberys yw gans [[Hyns-horn Bras an West]].

== Istori ==
Ygerys veu an linen yn mis Kepardhu 1860 avel an [[Hyns-horn Lyskerrys ha Logh]] owth oberi a-dhyworth gorsav dhe [[Dowr an Woon|Dhowr an Woon]], ogas dhe Lyskerrys, dhe'n kayyys yn Logh. An hyns-horn a eylworras an [[Dowrgleudh Kesunyans Lyskerrys ha Logh]] ha dhe Dhowr an Woon yth esa junyans gans an [[Hyns-horn Lyskerrys ha Karadon|Hyns-horn Lyskerrys ha Karn]], a garyas growan ha monow a-dhyworth an [[Ranndir Balweyth Bre Garn|ranndir balweyth Bre Garn]] war [[Goen Brenn|Woon Brenn]].

Gonisyow trethysi a dhalathas war 11ves mis Medi 1879, mes nyns esa'n gorsav dhe Dhowr an Woon gwiw awos nyns esa va ogas dhe'n drev yn Lyskerrys po an [[Hyns-horn Kernow]]. Yn mis Me 1901, linen-junya a ygeris yntra [[Dibarthva Komm]], war an linen Logh, ha Lyskerrys, war an Hyns-horn Kernow, rann a [[Hyns-horn an West Bras]] bys an spys ma. Wosa an linen-junya dhe ygeri, an linen yntra Dibarthva Komm ha Dowr an Woon a wrug degea rag trethysi.

Hyns-horn an West Bras a brenas an Hyns-horn Lyskerrys ha Logh yn 1909 hag argemynnys veu Logh avel trev havysi. An linen yntra Gorsav Logh ha'n kayys veu deges yn 1916, dhe'n unn spys an linen dhe'n balyow a wrug degea keffrys.
[[Restren:Terras Crossing - DRS 37218.JPG|skeusennik|An dowrgleudh koth dhyworth an tren.]]
An linen o sopposyes dhe dhegea avel rann an Derivas ''[[Eylformya Hensi-horn Breten]]'' yn 1966, mes veu sewys dew seythyn kyn y dhegeans devisyes.

== Hyns-horn an gemeneth ==
A-ban 1992 an Linen Nans Logh re beu onan an hensi-horn eus argemynnys gans an [[Keskowethyans Kledhrennow Dewnens ha Kernow]].  Yma bagas a vodhogyon a weres truedha an hyns-horn henwys ''Kothmans an Linen Nans Logh'' (Friends of the Looe Valley Line).

== Hyns ==

=== Rol a worsavow ===
* [[Restren:St Keyne, station - geograph.org.uk - 77454.jpg|skeusennik|Gorta Fenten Gey. An kleudh a-barth kledh dhe'n kledhrennow yw hyns an hen dhowrgleudh.]][[Lyskerrys]] (Ple'ma junyans gans an Penn-hyns-horn Kernow)
* [[Dibarthva Komm]]
* [[Dowr an Woon]] (deges)
* [[Gorta Fenten Geyn]]
* [[Tir an Bughes]]
* [[Tewesva]]
* [[Logh]]

=== Deskrifans an hyns ===
[[Restren:Looe(1).jpg|skeusennik|Diwedh an hyns-horn dhe Logh gans an gorsav kreslu (drehevys war le an gorsav gwreydhek) y'n gilva.]]
Unn hyns yw an linen gowal hag oberys yw gans unn sett tren pub tydh. Trenow a dhiberth dhyworth kay tri a Worsav Lyskerrys. Wosa an tren dhe dhiberth an gorsav, ev a bass an garth-gwara ha dalleth ow tiyskynna dhe Dhibarthva Komm, ow passya yn-dann ponsfordh an [[Penn-hyns-horn Kernow]].

Yma treusva vyghan dhe Dhibarthva Komm, ple'ma'n trenow a janj aga thu rag may hyllons pesya aga viaj dhe Logh. Nyns yw saw dew dren pub tydh a bon dhe worsav Dhibarthva Komm eus kwartrons mildir (0.4 km) dhe-ves a'n dibarthva y honan. An linen a bes dres an pons dhe Dhibarthva Komm dhe Dhowr an Woon, ow passya yn-dann an [[Ponsfordh Dowr an Woon]]. Nyns yw an linen dhe Dhowr an Woon devnydhyes namoy dhe'n pols ma.
[[Restren:150238 Looe Valley.JPG|skeusennik|Tren ow tos nes dhe worsav Logh.]]
An tren a bon yn tu Logh a-dhyworth Komm, ow ponya ryb tenewen an hen [[Dowrgleudh Kesunyans Lyskerrys ha Logh|Dhowrgleudh Kesunyans Lyskerrys ha Logh]] ha'n [[Avon Logh|Dowr Logh]]. A-hys an nans, an linen a bass [[Gorta Fenten Geyn]] a serv an wig a [[Sen Keyn]] war an vre a-ugh dhe'n gorta. Wosa an gorta, an dowrgleudh a janj dhe amal aral an hyns-horn, mes an hyns-horn veu drehevys war rann an dowrgleudh dres nivera ple'ma'n nans pur gul. Y hyllir gweles yet-dowr koth an dowrgleudh dhe [[Worsav Tir an Bughes]], an gorsav kottha an hyns-horn a veu ygerys yn 1879.

Wosa ev dhe bassya Gorsav Tewesva, an hyns-horn a bon war amal heyl an Dowr Logh. An linen a dreus an Dreusva Terras koynt, ple'ma'n fordh a dreus an dowrgleudh koth, an hyns-horn ha'n heyl gans kons. An kons a liv pan yma morlanow pur ughel, ytho yma hyns-troos war vordys prennek.

An hyns-horn a bon dh'y worsav finek dhe Logh eus a-dal aber an dowr Porthbyghan. Gorsav Logh gwreydhek o war le an gorsav kreslu, an linen dhe'n kayys a bonyas ryb tenewen an heyl ha'n porth yn Logh.

== Gonisyow ==
Oberys yw an hyns-horn gans Hyns-horn Bras an West hag yma naw tren yn pub tu pub tydh. Yma tri thren moy y'n hav. Nyns yw saw dew po tri thren dhe Wosav Dibarthva Komm pub tydh rag oberoryon.
[[Restren:East Looe River - GWR SRM 93.jpg|skeusennik|Jynn-kocha ethen Hyns-horn Bras an West ryb tenewen an Heyl Logh.]]

== Gweller ynwedh ==
* [[Rol a hensi-horn yn Kernow]]
* [[Rol a hensi-horn yn Breten]]
* [[Hyns-horn Lyskerrys ha Logh]]
* [[Hyns-horn Lyskerrys ha Karadon|Hyns-horn Lyskerrys ha Karn]]
* [[Dowrgleudh Kesunyans Lyskerrys ha Logh]]
* [[Keskowethyans Kledhrennow Dewnens ha Kernow]]
