[[Restren:Tacoma-narrows-bridge-collapse.jpg|skeusennik|Ponsyow a yll diskara awos ynjynorieth dhiantel, kepar hag yn diskar pons Tacoma Narrows yn Washington yn 1940.]]

'''Ynjynorieth''' yw an devnydh a bennrewlys [[Godhonieth|godhoniethek]] dhe dhesinya ha drehevel jynnys, strethurow ha taklow erel, y'ga mysk [[Pons|ponsyow]], [[Kowfordh|kowfordhow]], [[Fordh|fordhow]], [[Degador|degadoryon]] ha [[Drehevyans|drehevyansow]]. An dhyskybleth a ynjynorieth a yssyns efander ledan a dhyskyblethow arbennikhes a ynjynorieth, pub onan gans poslev moy komparek yn rannow arbennik a [[awgrym]] gweythresek, godhonieth gweythresek hag eghennow a omrians.

Nebonan a wra ynjynorieth yw henwys ynjynor po jynner; i a dhysk ynjynorieth yn kolji po pennskol. Nebes ynjynoryon a dhevnydh aga sleyneth dhe assoylya kudynnow [[Teknegieth|teknegel]]. Yma eghennow dyffrans a ynjynoryon a dhesin puptra a [[Jynn-Amontya|jynnys-amontya]] ha drehevyansow dhe euryadoryon ha gwiasvaow. 

Ni re'gan bia ynjynorieth a-dhia [[Hen-Istori|kotheneb]] pan wrug tus devisya dismygyansow kepar ha'n genn, kolpes, ros ha tennros, h.e. Wosa henna, ha'n desin a kesweythow dinasek owth adhvesi avel dyskybleth teknegel, an term ynjynorieth dhinasek a entras an geryador avel fordh dhe dhivagli yntra an drehevyans a ragdresow di-vreselek ha'n dhyskybleth a ynjynorieth vreselek.

An ger ''ynjynorieth'' yw devedhys dre [[Frynkek]] a'n [[Latynek|Latinek]] ''ingenium'' a styr "konnekter" hag ''ingeniare'' a styr "devisya, dismygi". Kevys yw yn Hen Kernewek yn [[Vocabularium Cornicum]] avel "inguinor" gans an 'gu' leverys avel an 'j' lemmyn.
