{{Boks klassans
| hanow = Archaea
| imaj = Halobacteria.jpg
| isskrifik_imaj = Halobakteria
| regio = [[Archaea]]
| regnum = [[Enyval|Animalia]]
| phylum  = [[Chordata]]
}}


[[Restren:Colourful Thermophilic Archaebacteria Stain in Midway Geyser Basin.jpg|skeusennik|right|300px|Archaea liwus yn geyser Midway]]

'''Archaea''' yw bagas a organedhow ungell. An hanow a dheu dhyworth an Greka ''αρχαία'', "an huni koth". I yw isrannans posek a organedhow bew.

Archaea yw organedhow byghan, sempel. Diskudhys vons yn kynsa yn kerghynedhow pella (pellgares po ''extremophiles''), mes lemmyn y tybir aga bos kemmyn yn studhyow kresek ynwedh. Lies unn a yll treusvewa yn tempredhow pur ughel (dres 80°C) po isel, po yn dowr pur holanek, trenk po lisliwek. Kevys yw re anedha yn geysers, tell tanvorel hidrothermel, ha fentynnyow oyl. Hwithrans a-dhiwedhes re dhiskudhas archaea dhe dhybri ammonya yn gweres ha dowr mor. 

Y'n termyn eus passyes, klassys vons war barth ha bakteria avel prokaryotes po monera, henwys '''archaebakteria''', mes hedhyw aswonnys yw henna avel kammgemeryans. Yma dhe Archaea istori esplegyansek anserghek, hag ymons i ow tiskwedhes lies dyffrans yn aga bewgymygieth dhyworth furvow erel a vewnans. Klassys yns i lemmyn avel arlotteth diblans y'n Wedhen Bewnans. Y'n system ma, an teyr skorren diblans a esplegyans yw Archaea, Bakteria hag Eukaryota.

Archaea yw, kepar ha bakteria, prokaryotes: organedhow ungell na's teves sprusennow nag organellow kell a'n eghen eukaryote.

==Kehevelyans dhe arlottethow erel==
An vosen a sew a gehevel gnasennow an teyr arlotteth. 

{| class="wikitable"
|-
! Gnasen
! Archaea
! Bakteria
! Eukarya
|-
| '''Kennen kell'''
| Lipidow ether-kelmys, pseudopeptidoglycan
| Lipidow ether-kelmys, peptidoglycan
| Lipidow ether-kelmys, divers kesweythow 
|-
| '''Kesweyth genyn'''
| Chromosomow kylghek, treylyans ha treusskrifa hevelep dhe Eukarya
| Chromosomow kylghek, treylyans ha treusskrifa dibarow
| Chromosomow linek liesplek, treylyans ha treusskrifa hevelep dhe Archaea
|-
| '''Kesweyth kell pervedhek'''
| Nyns eus organellow kelmys dhe gennen po sprusen kell
| Nyns eus organellow kelmys dhe gennen po sprusen kell
| Organellow kelmys dhe gennen po sprusen kell
|-
| '''[[Metaboledh]]'''
| Liesplek, gans methanogenesis dibarow dhe Archaea
| Liesplek, gans fotosynthesis, anallans ayrobek hag anayrobek, bragesyans hag awtotrofi 
| Fotosynthesis, anallans kellek ha bragesyans 
|-
| '''Dinythyans'''
| Dinythyans direydhel, treusworrans genyn gorwelyek
| Dinythyans direydhel, treusworrans genyn gorwelyek
| Dinythyans reydhel ha direydhel 
|}

==Fethow didheurek a-dro dhe archaea==
*Ny yll eghen vytholl a archaea usya fotosynthesis
*Archaea a dhinyth yn tireydhel hepken
*Lies eghen a archaea a drig yn kerghynedhow pella 
*Yn tihaval dhe vakteria, ny wra archaea askorra sporow 
*Archaea yw kemmyn y'n keynvor, yn plankton yn arbennek. I a gomprehend a-dro dhe 20% a gellow korrbryv y'n keynvor  
*Carl Woese a dhiskudhas archaea yn 1978  

==Gwlaskordhow ha fyluma==
[[Restren:Morning-Glory_Hotspring.jpg|skeusennik|300px|right|Archaea ow teva yn dowr tomm Fenten Domm Morning Glory yn [[Park Kenedhlek Yellowstone]]]]
[[Restren:Tree_of_life2.svg|skeusennik|400px|right|Gwedhen fylogenynnek ow tiskwedhes an perthynyans ynter an Archaea hag arlottethow erel bewnans. Eukaryotes yw liwys rudh, archaea gwyrdh ha bakteria glas. Dhyworth Ciccarelli et al. (2006)]]
*Euryarchaeota 
**Methanopyri
**Methanococci 
**Eurythermea 
**Neobacteria 
*DPANN
**ARMAN
***Micrarchaeota 
***Parvarchaeota 
**Aenigmarchaeota
**Diapherotrites 
**Nanoarchaeota 
**Nanohaloarchaeota 
**Pacearchaeota 
**Woesearchaeota
*Proteoarchaeota 
**(TACK) Filarchaeota
***Aigarchaeota 
***Bathyarchaeota 
***Crenarchaeota
***Geoarchaeota 
***Korarchaeota 
***Thaumarchaeota
**Asgardarchaeota
***Lokiarchaeota
***Thorarchaeskeusennik|ota
***Odinarchaeota
***Heimdallarchaeota

<gallery>
25K15pA9Def4sec_Arman_4_Box1.png|skeusennik|Parvarchaeum acidiphilum
Methanosarcina_barkeri_fusaro.gif|skeusennik|Methanosarcina barkeri fusaro
RT8-4.jpg|skeusennik|Sulfolobus tengchongensis
Urzwerg.jpg|skeusennik|Nanoarchaeum equitans
</gallery>
