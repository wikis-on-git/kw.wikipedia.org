'''Sen Meryasek''' ('''''Meriadeg''''' yn [[bretonek]]) o sans [[Kristoneth|kristyon]] a'n [[4ves kansblydhen]] [[OK]], moy po le. Yth aswonnys y vywnans dre ''[[Beunans Meriasek|Vywnans Meryasek]]'', gwari [[kernewek]], ha nebes kampoellansow erell. Ev yw tasek [[Kammbronn]], ha'y dhydh goel yw an kynsa [[dy' Gwener]] yn [[mis Metheven]] herwydh y destament diwettha.

[[Breten Vyghan|Breton]] a deylu dugys o Meryasek. [[Konan Meryasek|Konan]], myghtern a Vreten Vyghan y'n eur na, a vynn araya demmedhyans politek ragdho; mes gwell yw dhe Veryasek mos ha bos pronter. Y eretons ev a nagh ynwedh, hag a-dreus an Chanel yth a ev rag fondya oratri yn [[Kammbronn]], [[Kernow|Kernow Veur]]. Yn spys y vyaj, y tiserr ev tewedh dre bysadow. An glevyon ev a saw, ha fenten dowr dhiworth karrek ev a wra. Mes yma turant ha pagan ow rewlya an rannvro – [[Tewdar]], y lys yn [[Menek]] – ha Tewdar a'n chas a Gernow. 

Dhe-dre yn Breten Vyghan, y hwra ev chapel yn [[Josselin]], yn bro Yurl [[Rohan]]. An Yurl a'n dervynn fesya an ladron a Josselin. Meryasek a bys, ha niver a ladron a ha bos kristyon; an erell a fi. Yma Meryasek hwath ow sawya klevyon hag evredhogyon, heb kemmeres gober y'n bys. Ofis a epskop [[Venetens]] a nagh ev wostalleth; mes epskop [[Kernow Vyghan]], yurlys, h.e. a der y vos ha bos epskop. Hevis reun a hwisk ev hwath, ha gwell yw dhodho kowethyans klavorogyon es ugheloryon. [[El]]edh a'n mag. Kyn' marow, Meryasek a dhiskler y fydh tyller sans y japel yn Kammbronn, le y hyll tus pysi dhodho rag yaghus.

[[Klass:Sens]]
[[Klass:Breten Vyghan]]
[[Klass:Kernowyon]]

[[br:Meriadeg]]
[[cy:Meiriadog (sant)]]
[[en:Meriasek]]
[[fr:Mériadec de Vannes]]
[[pl:Meriadok]]
[[ru:Мериадок Ваннский]]
