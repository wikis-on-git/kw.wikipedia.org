{{Den | fetchwikidata=ALL | onlysourced=no | suppressfields= }}

'''Shayna Andrea Baszler''' (/ˈbeɪzlər/ ''BAYZ-ler''; genys 8ves Est, 1980) yw omdowler galwesik [[Pobel an Statys Unys|americanek]] ha kyns kreftor breselek kemyskys. Yma ambos dhedhi gans WWE le may hwra hi performya rag merk Raw lemmyn yn 2020 hag yw hanter an Kampyoryon Para-Tava [[Benyn|Benenes]] WWE gans Nia Jax.

Baszler o dhyskas yn kreftow bresel kemyskys ({{lang-en|mixed martial arts}}, MMA) gans kyns kasor UFC Josh Barnett hag yn omdowl-kachya gans Billy Robinson. Yth esa hy hynsa fytt galwesik MMA yn 2006. Yma rekord MMA a 15 gwayn ha 11 koll, gans 13 gwayn der omrians.

An 13ves mis Gortheren, 2017, Baszler a entras an Mae Young Classic WWE. Hi a fethas Zeda y'n kynsa torn ha, wosa henna, fetha Mia Yim, Candice LeRae ha Mercedes Martinez. An 12ves mis Gwynngala, Baszler a veu fethys yn torn diwettha an tournay gans Kairi Sane. Baszler a vatalyas yn hy hynsa fytt NXT orth diskwedhyans anrekordys an 10ves mis Est, 2017.

Genys ha megys veu Baszler yn [[Sioux Falls, Dakota Dheghow|Sioux Falls]], [[Dakota Dheghow|Dakota Dhyghow]]. Yma hengerens [[Almayn|almaynek]] dhe das Baszler ha hengerens [[chinek]] dh'y mamm. Hi yw Khun Kru yn kowethyans boksusi Muay Thai hag yma grugys gell ju-jitsu [[Brasil|brasilek]] dhedhi. Hy leshanow yw "The Queen of Spades" (kw: Myghternes Balyow).

{{unn k}}

[[Klass:Amerikanesow]]
[[Klass:LKDT]]
