{{Taklow| fetchwikidata=ALL | suppressfields= * | image2 = Bi-TableImage.svg }}

Elven gymyk yw [[Bismuth|'''bismuth''']], niver 83 y'n [[An Vosen Beriodek|Vosen Beriodek]]. An hanow a dheu dhyworth an ger [[Almaynek]] ''Bisemutum'', legryas a ''Weisse Masse'', ow styrya bush gwynn. Y furvell gymyk yw '''Bi'''.

Nyns usi bismuth dhe les dhe daklow byw, mes nyns yw peryllus dhe'n korf denel. Medhegyon a dhallethi gorhemmyn kesstoffow bismuth wosa 1780 rag drog torr. Lemmyn usys yw an kesstoff bismuth subsitrat.

Diskudhys veu bismuth gans feryl dihanow a-dro dhe 1400 O.K.. Kevys yw yn naturel avel an alkan y honan, hag avel gwrysow yn monow [[nikel]], [[kobalt]], [[arghans]] a [[sten]].

Usys yw bismuth yn kevreythow skyllyoryon dowr awtomatek dhe lettya tan, hag avel katalydhyon.

Alkan poos arghansek yw bismuth gans liw gwynnrudh gwann. Nebes brottel yw, ytho usys yw avel kesalkan yn le avel alkan pur. Y boos atomek yw 208.98, y boynt treudhi 271°C ha'y boynt bryjyon 1560°C. Y dhosedh yw 9.7kg an liter.

Usys yw bismuth (an kesstoff bismuth oksyklorid) yn gwernis ewin ha minliw dhe wul an effeyth perl.




==Mirva==
<gallery class="center" widths="175px" heights="150px">
Restren: Bismuth-2.jpg |skeusennik|Gwrys bismuth
Restren: Brandsproeiertje_-_zijaanzicht.JPG |skeusennik|Skyllyor dowr awtomatek rag tan
Restren: Lipstick in application (6065375905).jpg |skeusennik|Minliw
</gallery>

[[Klass:Elvennow kymyk]]
