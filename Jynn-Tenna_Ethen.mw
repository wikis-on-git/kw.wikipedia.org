[[Restren:Fowler Traction Engine - geograph.org.uk - 2734663.jpg|skeusennik|Jynn-tenna ethen gans John Fowler & Co - merkywegh an drom-stumma a-woles dhe'n kalter eus devnydhyes rag owth aras.]]
'''Jynn-tenna ethen''' yw jynn-ethen omlewyes eus devnydhyes dhe waya beghow poos war fordhow, dhe aras gwelyow po dhe brovia power orth tyller dewisys. Treweythyow yth yns i henwys '''lokomotyvyow fordh''' awos aga bos jynnow-ethen a bon war fordhow. 

Dell yw usys, meur, krev ha nerthek yw jynnow-tenna ethen, mes yth yns i poos, lent ha kales dh'aga lewa ynwedh. Byttegyns, i a wellhas ammeth ha halyans fordh dhe dermyn pan an unn ken dewis avel pennwayor o an margh-tenna.

Nyns esa jynnow-tenna ethen desedhys dhe dreusi dor medhel po poos, ytho aga devnydh ammethek o po "war an grugys" - ow ri power dhe jynnweyth ammeth gans ow tevnydhya grugysyow ledher didorr eus drivyes gans an ros-momentom - po avel koplow, ow tenna toul war fun a-dhyworth unn amal an gwel dhe'n aral. Byttegyns, ple'th alowas studhyow an gweres, yth esa halya didro an toulys gwell - yn Amerika, hemma a ledyas dhe dhisplegyans an [[traktor-ethen]].

Nyns eus jynnow-tenna ethen devnydhyes rag ober namoy. Mes yma lower a ensamplys gwithys yn Breten ha tramor.

[[Klass:Jynnweyth]]
