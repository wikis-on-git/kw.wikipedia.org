[[Restren:Bude canal sea lock.JPG|thumb|Yet-dhowr vor [[Dowrgleudh Porth Bud]] dhe'n porth y'n dre.]]
__TOC__

[[Dowrhyns]] gwrys gans tus yw '''dowrgleudhyow'''. Dell yw usys dowrgleudhyow yw byldyes rag karya gwara gans skathow po kreftow-dowr erel.

Y hyllir devnydhya dowrgleudhyow rag junya korfow a dhowr kepar ha loghow, moryow po avonyow. Unn ensampel a hemma yw an [[Dowrgleudh Panama]] a jun an [[Keynvor Hebask]] ha'n [[Keynvor Atlantek]].

Dowrgleudhyow a yll bos junyes avel rosweyth-sita, avel an ''[[gracht]]'' yn [[Amsterdam]].

==Nasyow==

Dowrgleudh sempel a gonsyst a gleudh yw leunhes a dhowr. Treweythyow res yw dhe dhowrgleudhyow bos gwiskys gans pri po kestevyn. An argerdh a dhevnydh pri yw aswonys avel ''pollenna''.

Res yw dhe dhowrgleudhyow bos leven, kowlwrys yw hemma dre wul troghvaow ha tomennow. Dhe yskynna po diyskynna breow, meur a dhowrgleudhyow a dhevnydh [[Yet dhowr (hensi-dowr)|yettys dowr]] a janj leven an dowr rag lyftya po iselhe an skathow. Treweythyow yskynellow po [[Plen-goleder|plenow-goleder]] yw devnydhyes awos aga bos a bris isella hag y tevnydhons le po na dowr.

Dowrgleudhyow a dreus avonyow, fordhow po nansow dre [[Dowrbons|dhowrbonsow]]. Ensampel a dhowrbons yw an [[Dowrbons Pontcysyllte]] yn [[Kembra]] a dreus an [[Avon Dowrdiw]].

==Dowrgleudhyow an Ruvaneth Unys==

Yma dew eghen gemmyn a dhowrgleudh y'n [[Ruwvaneth Unys|Ruvaneth Unys]]: [[Dowrgleudh gorholyon|dowrgleudhyow gorholyon]], rag skathow brassa ages lestri po gorholyon-kruws; ha dowrgleudhyow ynn, rag [[Skath ynn|skathow ynn]] ha [[Skath hir|skathow hir]]. Y hyllir ranna dowrgleudhyow ynn yn lies eghen aral, ow komprehendya: [[Dowrgleudh efan|dowrgleudhyow efan]] ha [[Dowrgleudh skath geryn|dowrgleudhyow skath geryn]]. 

Meur a dhowrgleudhyow an Ruvaneth Unys yw dowrgleudhyow ynn a dreus an tir yntra citys bras kepar ha [[Loundres]], [[Birmingham]] ha [[Liverpool|Lyverpoul.]] Ensampel a dhowrgleudh ynn yw an [[Dowrgleudh Konteth Vonnow hag Aberhondhu]]. Dowrgleudhyow gorholyon a jun citys avel [[Manchester|Mankeynyon]] dhe'n mor po avonyow meur.

Yma 2,200 mildir a dhowrgleudhyow y'n Ruvaneth Unys a ober hwath hedhyw. An hirra dowrgleudh yn [[Breten Veur]] yw [[Dowrgleudh Leeds ha Lyverpoul]], py yw 127 mildir y hys. 

Berra dowrgleudh Breten Veur yw [[Dowrgleudh Wardle]] yn [[Middlewich]], [[Cheshire|Cheshyr]], yw 154 troos-hys.

==Dowrgleudhyow yn Kernow==
[[Restren:Looe_Canal_-_geograph.org.uk_-_6095.jpg|thumb|right|Remenant Dowrgleudh Kesunyans Lyskerrys ha Logh ogas dhe Logh.]]

Yma dew vildir a dhowrgleudhyow viajadow yn [[Kernow]] war an [[Dowrgleudh Porth Bud]], an dowrgleudh ma yw devnydhyes gans tus owth usya kayakow, kanouyow ha skathow-dhelit yn-unnik a-der skathow ynn. Yn y dhydh yth o an Dowrgleudh [[Porth Bud]] 32 mildir y hys hag ev a dhiwedhas ogas dhe [[Lanstefan]], y'n jydh hedhyw yma y dhiwedh ogas dhe [[Helebridge|Bonsheyl]]. Yma dew yet dhowr war an dowrgleudh skath hir ha plenow-goleder yn le yettys dowr dres an 30 mildir a dhowrgleudhyow skath geryn yntra Ponsheyl, Lanstefan ha [[Holsworthy]].

Dowrgleudh aral yn Kernow o an [[Dowrgleudh Kesunyans Lyskerrys ha Logh]], py eth a-dhyworth [[Lyskerrys]] der an [[Avon Logh|Glynn Logh]] dres 6 mildir dhe [[Logh]]. Yth esa 24 yet dhowr war an dowrgleudh, mes y'n jydh hedhyw nyns eus saw unn yet dhowr koth a remayn ogas dhe Logh.

==== Rol a dhowrgleudhyow yn Kernow ====
* [[Dowrgleudh Porth Bud]]
* [[Dowrgleudh Kesunyans Lyskerrys ha Logh]]
* Dowrgleudh Parnall
* [[Dowrgleudh Porth]]
* Dowrgleudh Edyvean

== Gwelewgh ynwedh ==

* [[Rol a dhowrgleudhyow yn Kembra]]
* [[Rol a dhowrgleudhyow yn Pow Sows]]
* [[Rol a dhowrgleudhyow yn Alban]]
* [[Rol a dhowrgleudhyow yn Wordhen]]

[[Klass:Dowrgleudhyow| ]]
