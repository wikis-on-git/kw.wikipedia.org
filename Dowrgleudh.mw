[[Restren:Bude canal sea lock.JPG|thumb|right|Lokvor [[Dowrgleudh Porth Bud]] dhe'n porth y'n dre.]]
__TOC__
Goethow gwrys gans tus yw dowrgleudhyow. Yn usadow yth yw dowrgleudhyow lywyadow gans skathow po kreftow-dowr erell.

Dowrgleudhyow a yll bos devnydhyes dhe junya bodiys a dhowr kepar ha loghow, moryow po avonyow. Unn ensampel a hemma yw Dowrgleudh Panama a wra junya an [[Keynvor Hebask]] ha'n [[Keynvor Atlantek]].

Dowrgleudhyow a yll bos junyes yn roesweyth-sit, kepar ha'n ''gracht'' yn Amsterdam ynwedh.

==Noswedhow==

Dowrgleudh sempel a gonsyst a gleudh lenwys a dhowr. Treweythyow res o dhe dhowrgleudhyow bos gwiskys gans pri po kentevynn, an argerdh-ma a veu goya dell ''follennya''.

Res yw dhe dhowrgleudhyow bos leven, hag a veu gwrys gans troghvaow ha bouryow. Dhe yskynna po diyskynna breyer moy a dhowrgleudhyow a dhevnydhyas lokyow, hag a dhevnydhyas lifts po plenow-goleder dhe janjya ardh an skathow.

Dowrgleudhyow a dreus avonyow, fordhow po nansow dre dhowrbonsow. An dowrbons an moyha geryes-da yw Dowrbons Pontcysyllte yn Kembra a dreus an Avon Dowrdiw.

==Dowrgleudhyow an Ruwvaneth Unys==

Yma dew ryw a dhowrgleudh y'n [[Ruwvaneth Unys]]; dowrgleudhyow-ynn, rag skathow-ynn ha skathow-hir, ha dowrgleudhyow-gorhel, rag skathow brassa ages lestri po gorholyon-kruws.

Moy a dhowrgleudhyow an Ruwvaneth Unys yw dowrgleudhyow-ynn a dreus an tir yntra sitys bras kepar ha Loundres, Birmingham ha Lyverpoul. Nebes a'n dowrgleudhyow-ynn yw aga honan kepar ha Dowrgleudh Monmouthshire ha Brecon. An dowrgleudhyow-gorhel a jun sitys kepar ha Mankeynyon dhe'n mor.

Yma 2,200 mildir a dhowrgleudhow y'n Ruwvaneth Unys a ober hedhyw. An hirra dowrgleudh yn [[Breten Veur]] yw Dowrgleudh Leeds ha Lyverpoul, 127 mildir y hirder. Berra dowrgleudh Breten Veur yw Dowrgleudh Wardle yn Middlewich, Cheshyr, yw 154 troes-hys.

==Dowrgleudhyow yn Kernow==
[[Restren:Looe_Canal_-_geograph.org.uk_-_6095.jpg|thumb|right|Remenant Dowrgleudh Kesunyans Lyskerrys ha Logh ogas dhe Logh.]]

Yma dew vildir a dhowrgleudhow a ober yn [[Kernow]] war [[Dhowrgleudh Porth Bud]], an dowrgleudh-ma yw devnydhyes gans tus owth usya kayakow, kanouyow ha skathow-dhelit yn-unik, a-der skathow-ynn. Yn y dhydh yth o Dowrgleudh [[Porth Bud]] 32 mildir yn hirder hag ev a dhiwedha ogas dhe [[Lanstefan]], hedhyw ev a dhiwedh ogas dhe Helebridge. Yma dew lok war an dowrgleudh skath-hir hag y borpos o devnydhya goledrow yn le lokyow dres an 30 mildir a dhowrgleudh skath-beol yntra Helebridge, Lanstefan ha Holsworthy.

Dowrgleudh arall yn Kernow o [[Dowrgleudh Kesunyans Lyskerrys ha Logh]], ev eth a [[Lyskerrys]] der [[Avon Logh|Glynn Avon Logh]] dres 6 mildir dhe [[Logh]]. Yth esa 24 lok war an dowrgleudh, mes hedhyw nyns eus lok a'n dowrgleudh ow remaynya, yma'n moyha ogas dhe Logh.

==== Rol a dhowrgleudhyow yn Kernow ====
* [[Dowrgleudh Porth Bud]]
* [[Dowrgleudh Kesunyans Lyskerrys ha Logh]]
* Dowrgleudh Parnall
* [[Dowrgleudh Porth]]
* Dowrgleudh Edyvean
[[hu:Csatorna (vízépítés)]]
