[[Restren:Stpiraninpenwith.JPG|thumb|right|300px|Gool Peran en Pensans, 2006]]
'''Gool Peran''' ew dedh kenedhlek [[Kernow]], senjys war'n 5ves [[mis Meurth]] pub bledhen. Henwys ew an dedh rag onen a sensow tasek Kernow, [[Peran]], an sens rag [[sten]].

==Devedhyans==
Gool Peran a wrug dalleth avel onen a'n lies gool stenoryon solempnys gen tus bal Kernow. Ma golyow stenoryon erel pecar'a Gool Peran ow comprehendya [[Gool Picrous]] ha [[Chewidden]]. Nag eus meur a dhescrifans orth hengovyon dibarow an jedh-ma. Bettegens, ma notyes gen meur a dus an consumyans bras a alcohol ha boos dres an gool. An dedh woja Gool Peran a veu godhvedhys dre meur a dus en [[Sowsnek]] avel 'Mazey Day', termyn eus usyes lebmyn gen an gool dasserghyes [[Golowan]] en [[Pensans]]. An lavar en Sowsnek 'drunk as a perraner' ('mar vedhow avel peranyer') a veu usyes en Kernow a'n [[19ves kansbledhen|19ves cansvledhen]] rag descrifa tus a wrug eva meur a alcohol.

==Solempnyanjow arnowyth==
Solempnyans arnowyth Gool Peran avel arwodh kenedhlek a [[Kernowyon|Gernowyon]] a wrug dalleth orth diwedh an 19ves cansvledhen ha  ha dalleth an [[20ves kansbledhen|20ves cansvledhen]], pan o whans dhe dhasvewansydhyon [[Kelt|Gelt]]ek ri dhe dus Kernow dedh kenedhlek pecar'a an dedhyow ujy solempnys en kenedhlow erel. Dhia an 1950s, an gool ew gyllys moy ha moy solempnys, ha dhia dalleth an 21ves cansvledhen, ma ogas dhe bub kenedhel Kernow ow senjy neb sort a solempnyans rag Gool Peran. [[Baner Peran]] ew gwelys ynwedh war an jedh-ma.

Gool Peran ew solempnys pub bledhen ynwedh en [[Grass Valley]], [[Kaliforni|Californya]], [[Statys Unys]], rag onoura tus bal dhort Kernow a wrug kemeres radn en istory an le ow talleth en cres an 19ves cansvledhen.

==Degol sodhogel==
En 2006, [[Dan Rogerson]], esel kernowek Senedh an RU, a wrug govyn orth an governans dhe wul an 5ves a vis Meurth degol sodhogel en Kernow rag ajon solempnyanjow rag Gool Peran. Moy a-dhiwedhes, th'esa pejadow rag an gool. Nebes oberoryon consel [[Bosvenegh|Bosvena]] a veu res an gool en 2006, hag y feu lies gorholeth ha pejadow rag degol sodhogel kernowek war an 5ves a vis Meurth. Dhia 2009, Consel Tre Pensans a wrug ri dh'y arfedhysogyon gool kebmyn woja keskerdh a'n [[Kesunyans Keltek]].

{{Porth Kernow}}

[[Class:Kernow]]

[[en:St Piran's Day]]
