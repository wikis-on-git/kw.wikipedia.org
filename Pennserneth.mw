[[File:LL-Q25289 (cor)-Gwikor Frank-pennserneth.wav|thumb|Leveryans: Pennserneth]]

[[Restren:Brazilian National Congress.jpg|alt=Kuntelles Kenedhlek Brasil, desinys gans Oscar Niemeyer.|skeusennik|Kuntelles Kenedhlek [[Brasil]], desinys gans Oscar Niemeyer.]]
'''Pennserneth''' yw towlenna, desinya ha drehevel drehevyansow po strethurow erel. Pennserneth yw keskelmys gans [[ynjynorieth]] strethurek hag yn fenowgh y hwra pennseri ha ynjynoryon oberi war-barth. Oberennow a bennserneth yw konsidrys yn fenowgh avel toknys a [[Gonisogeth|wonisogeth]] hag avel [[art]]. Yth aswonir [[Hwarheans|hwarheansow]] yn [[istori]] yn fenowgh der aga howlwriansow a bennserneth hag yw gesys dhyn.

Nebonan a wra pennserneth yw pennser. Y'n jydh hedhyw, res yw studhya yn pennskol dhe dhos ha bos pennser, mes yth esa pennseri kyns bos pennskolyow. I a dhyskas dre vos kynser dhe bennser a vri.

Tekstow yn kever pennserneth re beu skrifys a-dhia [[Hen-Istori|kotheneb]]. An a-varra tekst yn kever tybieth a bennserneth yw ''De architectura'' a'n kynsa kansvledhen KOK gans an pennser [[Rom|romanek]] Vitruvius. Herwydh ev, drehevyans da a wra personegi ''firmitas'' (duryadewder)'', utilitas'' (les) ha ''venustas'' (tekter).
[[Restren:View of Santa Maria del Fiore in Florence.jpg|alt=Penneglos Florens gans to kromm keworrys gans Filippo Brunelleschi y'n 15ves kansvledhen.|skeusennik|Penneglos [[Florens]] gans to kromm keworrys gans Filippo Brunelleschi y'n 15ves kansvledhen.]]
Hen pennserneth trevek o fogellys war dhrehevel strethurow [[Kryjyans|kryjyk]] hag arwodhyow an nerth [[Politegieth|politek]] a rewlyoryon, pys pan wrug pennserneth [[romanek]] ha [[Pow Grek|grek]] chanjya an fog dhe rasow burjesek. Pennserneth [[Eynda|eyndek]] ha [[China|chinek]] a wrug delanwes furvow dres [[Asi]] hag yn arbennik pennserneth [[Bouddhisteth|Vouddiek]] a janjyas herwydh pub le dyffrans. Dres an [[Osow Kres]] yn [[Europa]], gisyow oll-Europa a abattiow ha penneglosyow romanesk ha gothek a veu displegys. An [[Dastinytheans]] a faveras furvow Klassek gans pennseri a vri. 

Pennserneth arnowydh a dhallathas wosa [[Kynsa Bresel an Bys]] avel movyans avant-garde a vynnas displegya gis nowydh flamm hag o gwiw rag bys nowydh sosyel ha [[Erbysieth|erbysiethel]] wosa-bresel fogellys war gollenwel an edhomow a'n renkasow kres hag oberi. Posek o gisyow ober ha devnydhyow arnowydh ha furvow sempel a [[Mynsonieth|vynsonieth]]. Lies pennser a dhallathas bos dihus gans [[arnowydhieth]] hag o konsidrys gansa dhe vos anistorek ha gorth-esthetek. Ytho, pennserneth a-lemmyn ha wosa-arnowydh a dhisplegyas.

{{unn k}}
{{Posek 100}}

[[Klass:Pennserneth| ]]
