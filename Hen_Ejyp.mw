{{Tyller| fetchwikidata=ALL | onlysourced=no| suppressfields= }}

'''Hen Ejyp''' o [[hwarheans]] yn hen [[Afrika]], keskreunys a-hys avon [[Nil]] ha desedhys y'n le aswonnys lemmyn avel an [[pow]] arnowydh a [[Ejyp]]. Kemeneth o hag a dhallathas a-dro dhe 3150 KOK gans an unyans [[Politegieth|politek]] a Ejyp Wartha hag Ejyp Woles ha durya bys yn 30 KOK pan veu goryskynnys gans [[Emperoureth Romanek|an Emperoureth Romanek]]. [[Istori]] hen Ejyp a hwyris avel kevres a wlaskordhow fast divaglys gans spysow a anfaster. An gwlaskordhow o an Ruvaneth Koth a'n [[Oos brons|Oos Brons]] A-Varr, an Ruvaneth Kres a'n Oos Brons Kres ha'n Ruvaneth Nowydh a'n Oos Brons Diwedhes. An moyha gallosek o y'n nessa milvledhen KOK, y'n Ruvaneth Nowydh, ha wosa henna y entras oos deklinya yn lent. 

Tir hen Ejyp a ystynnas a dhelta Nil dhe [[Nubi]], gwlaskor may ma yn [[Soudan]] hedhyw. Dres y istori Ejyp a veu goryskynnys po fethys gans nebes estrenyon, y'ga mysk an Hyksos, an Libians, an Nubians, an Assyrians, an Persians ha'n Makedonians yn-dann vaystri [[Aleksander Veur]]. An Ruvaneth a [[Grew|Rekys]] Ptolemaek, formyes wosa mernans Aleksander, a rewlyas Ejyp bys yn 30 KOK yn rewl [[Cleopatra VII|Cleopatra]], pan godhas dhe'n Emperoureth Romanek ha dos ha bos provyns anedhi.

Yn rann, sewena hwarheans hen Ejyp a dheuth a'y wodhvos a janjya dhe studh nans an Nil rag [[ammeth]]. Liva darganadow ha dowrheans kontrolys a'n nans feyth a askorras gorlanwes a drevasow ha henna a skoodhyas poblans doos keffrys ha displegyans sosyel ha [[gonisogeth]]. Gans kemmys a asnodhow, an rewlyoryon a Ejyp a skoodhyas gul devnydh a'n monyow y'n nans ha'n [[difeyth]], displegyans a-varr a gevreyth [[skrifa]] anserghek [[hieroglyfow]], ragdresow ammeth ha drehevel war-barth, [[kenwerth]] gans ranndiryow y'ga herghyn ha lu desinys rag kenertha gwarthevyans ejypek. Rag kenertha ha restra an gwriansow ma, yth esa burokratieth a skrivynysi,  ledyoryon [[Kryjyans|kryjyek]] ha menystroryon yn-dann vaystri a [[faro]] neb a surha kesoberyans ha kesunyans an dus ejypek y'n gettesten a gevreyth komplek a gryjyansow ha [[Duw|duwow]].

Moy a'n kowlwriansow pals a'n [[Tus|dus]] a hen Ejyp a yssyns palas an mengleudhyow, an arhwithrans ha'n gisyow ober a skoodhya drehevel an pyramidow, an templys ha'n naswydhow men; kevreyth [[awgrym]]; kevreyth hewul hag effeythus a [[Medhegneth|vedhegneth]]; an kynsa skathow gwrys a estyll; [[teknegieth]] [[Gweder|weder]] ha fayens (''faience''); furvow nowydh a [[lien]]; ha'n kynsa kevambos kres aswonnys, gwrys gans an dus Hittit. 

Yma kemynro a dhur dhe hen Ejyp. Y [[art]] ha [[pennserneth]] a veu kopiys liesgweyth hag y hen daklow a veu dres dres an bys. Y magoryow yw awedhyans dhe awen viajoryon ha skriforyon nans yw lies milvledhen. Bern nowydh yn taklow koth hag yn kleudhyansow y'n [[Oos Arnowydh A-Varr|oos arnowydh a-varr]] gans [[Europa|Europeanyon]] hag Ejyptyonyon a ledyas dhe hwithrans [[Godhonieth|skiansek]] a hwarheans hen Ejyp ha moy a vri rag y gemynro gonisogethel.

{{unn k}}
{{Posek 1,000}}

[[Klass:Istori]]
[[Klass:Ejyp]]
