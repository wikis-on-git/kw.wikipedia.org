[[Image:MagnusMaximus.jpg|right|thumb|250px|"Magnus Maximus", Emperour Romanek.]]
'''Massen Wlesik''' (''[[latin]]'': '''Magnus Maximus''' po Maximianus; ''[[kembrek]]'': '''Macsen Wledig''')  (c. [[335]]&ndash;28ves a [[mis Gortheren|vis Gortheren]], [[388]]) o emperour a [[Emperoureth Romanek]] y'n howlsedhes a-dhia [[383]] bys y vernans yn 388. Herwydh [[Geoffroi a Vynwy]], myghtern an [[Brythonek|Vrythonyon]] o ev wosa mernans [[Owdav Hen]]. [[Keltek|Kelt]] [[Kristoneth|kristyon]] a [[Spayn]], Massen a gavas y dhisklerya emperour gans y soudoryon yn 383 ow servya gans an lu yn [[Breten Veur]].

Herwydh an ''[[Mabinogion]],'' Massen a dhemmedhas Helen, myrgh penntern y lys yn ''Segontium'' ([[Karnarvon]]). Y hyllir aswonn an penntern ma avel Owdav, a vynnys trovya gorti poesek romanek rag y vyrgh herwydh Geoffroi.

Yn ''[[Historia Regum Britanniae]]'', lu meur Massen a guntellas rag pylla trevow an [[Frankys]]. Wosa tirans orth [[Southampton]], ev a gavas myghternses a Vreten, hag Owdav owth omdenna. Herwydh henhwedhlow kembrek, Massen a wrug kildenna luyow romanek dhiworth [[Kembra]], ugens blydhen kyns eskerdh an Romanyon a'n remenent a Vreten Veur.

Y'n pymes blydhen a'y vyghternedh (herwydh Geoffroi ynwedh), Massen a guntellas lu lestri meur rag trygh Bro Gall. Breten Veur ev a asas yn-dann rewl [[Karadek]]. Devedhys yn ''Armorica'', an lu a fethas an myghtern hag a ladhas milyow a drigoryon. Massen a ordenas [[Konan Meryasek]], noy Owdav, avel myghtern an pow (gelwys [[Breten Vyghan]] wosa henna).

Yn ''[[Beunans Meriasek|Bywnans Meryasek]]'' fethyans orth kas byghan yn Breten Vyghan a gavas Massen erbynn turant pagan. Onan a'y gowetha o dalghennys avel prisner.

Wosa trygh Breten Vyghan, Massen a fethas y eskar chyf, [[Gratianus]], ogas ha [[Paris]]. Y ladhas Gratianus ow fia orth ''Lugdunum'' ([[Lyon]]) 25es a [[mis Est|vis Est]], 383. Massen a fesyas [[Valentinianus II]] a-dhiworth [[Rom]] bys [[Theodosius I]]. Pennsita emperoureth Massen o ''Augusta Treverorum'' ([[Trier]]) yn Bro Gall. Emperour kerys gans an werin o ev, spit dhe bersekutyans [[Gorthkryjyans|gorthkryjygyon]] ganso.

Theodosius, emperour romanek y'n Howldrehevel, a fethas Massen hag a'n dibennas warbarth gans y vab. Yth euth Valentinianus II a-dre ha bos emperour y'n Howlsedhes (ha herwydh Geoffroi, Dionotus broder Karadek a waynyas myghternses an Vrythonyon).

[[Dafydd Iwan]] a ganas yn y gever y'n gan eryes da, ''[[Yma o Hyd]]''.

[[category:Pobel]] [[Category:Breten Vur]]
[[cy:Macsen Wledig]]
[[de:Magnus_Maximus]]
[[en:Magnus Maximus]]
[[nl:Magnus Maximus]]
