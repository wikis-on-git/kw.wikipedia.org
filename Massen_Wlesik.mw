[[Image:MagnusMaximus.jpg|right|thumb|250px|"Magnus Maximus", Emperour Romanek.]]
'''Massen Wlesik''' (gwelowgh [[#Henwyn|a-is]] rag henwyn erell)  (c. [[4a kansblydhen|335]]&ndash;28ves a [[mis Gortheren|vis Gortheren]], [[4a kansblydhen|388]]) o emperour a [[Emperoureth Romanek]] y'n howlsedhes a-dhia 383 bys y vernans yn 388. 

==Hengov==
Herwydh [[Jeffri a Venow]], myghtern an [[Brythonek|Vrythonyon]] o ev wosa mernans [[Owdav Hen]]. [[Keltek|Kelt]] [[Kristoneth|kristyon]] a [[Spayn]], Massen a gavas y dhisklerya emperour gans y soudoryon yn 383 ow servya gans an lu yn [[Breten Veur]].

Herwydh an ''[[Mabinogion]],'' Massen a dhemmedhas Helen, myrgh penntern y lys yn ''Segontium'' ([[Karnarvon]]). Y hyllir aswonn an penntern ma avel Owdav, a vynnys trovya gorti poesek romanek rag y vyrgh herwydh Jeffri.

Yn ''[[Historia Regum Britanniae]]'', lu meur Massen a guntellas rag pylla trevow an [[Frankys]]. Wosa tirans orth [[Southampton]], ev a gavas myghternses a Vreten, hag Owdav owth omdenna. Herwydh henhwedhlow kembrek, Massen a wrug kildenna luyow romanek dhiworth [[Kembra]], ugens blydhen kyns eskerdh an Romanyon a'n remenent a Vreten Veur.

Y'n pymes blydhen a'y vyghternedh (herwydh Jeffri ynwedh), Massen a guntellas lu lestri meur rag trygh Bro Gall. Breten Veur ev a asas yn-dann rewl [[Karasek]]. Devedhys yn ''Armorica'', an lu a fethas an myghtern hag a ladhas milyow a drigoryon. Massen a ordenas [[Konan Meryasek]], noy Owdav, avel myghtern an pow. ''Armorica'' a veu gelwys [[Breten Vyghan]] wosa henna.

Yn ''[[Beunans Meriasek|Bywnans Meryasek]]'' fethyans orth kas byghan yn Breten Vyghan a gavas Massen erbynn turant pagan. Onan a'y gowetha o dalghennys avel prisner.

Wosa trygh Breten Vyghan, Massen a fethas y eskar chyf, [[Gratianus]], ogas ha [[Paris]]. Y ladhas Gratianus ow fia orth ''Lugdunum'' ([[Lyon]]) 25es a [[Mys Est|vis Est]], 383. Massen a fesyas [[Valentinianus II]] a-dhiworth [[Rom]] bys [[Theodosius I]]. An bennsita a emperoureth Massen o ''Augusta Treverorum'' ([[Trier]]) yn Bro Gall. Emperour kerys gans an werin o ev, spit dhe bersekutyans [[Gorthkryjyans|gorthkryjygyon]] ganso.

Theodosius, emperour romanek y'n Howldrehevel, a fethas Massen hag a'n dibennas warbarth gans y vab. Yth euth Valentinianus II a-dre ha bos emperour y'n Howlsedhes (ha herwydh Jeffri, Dionotus broder Karasek a waynyas myghternses an Vrythonyon).

[[Dafydd Iwan]] a ganas a-dro dhodho y'n gan genedhlogydh geryes da yn Kembra, ''[[Yma o Hyd]]''.

==Henwyn==
'''Magnus Maximus''' po Maximianus o hanow Massen yn [[Latin]]. Yn skrifow [[Kembrek]] kres, '''Maxen Wledig''' yw y hanow (‘Macsen Wledig’ yn skrifa-komposter arnowydh). ‘Massen’ yw furv [[Kernewek]] an hanow yn ''[[Beunans Meriasek|Bywnans Meryasek]]''. [[Edward Lhuyd]] a skrifas y hanow avel ‘Maksen Ulezek’.

{{KK}}
{{Brav}}
[[category:Pobel]] [[Category:Breten Vur]] [[Category:Spayn]] [[Category:Rom]]

[[bg:Магн Максим]]
[[br:Magnus Clemens Maximus]]
[[ca:Magne Màxim]]
[[cy:Macsen Wledig]]
[[de:Magnus Maximus]]
[[en:Magnus Maximus]]
[[es:Magno Clemente Máximo]]
[[fi:Magnus Maximus]]
[[fr:Magnus Maximus]]
[[fy:Magnus Maksimus]]
[[gd:Magnus Maximus]]
[[it:Magno Massimo]]
[[ko:마그누스 막시무스]]
[[la:Magnus Maximus]]
[[nds:Magnus Maximus]]
[[nl:Magnus Maximus]]
[[pl:Magnus Maksymus]]
[[pt:Magno Máximo]]
[[ru:Магн Максим]]
[[scn:Magnu Massimu]]
[[sr:Магнус Максимус]]
[[sv:Magnus Maximus]]
[[tl:Magnus Maximus]]
[[tr:Magnus Maximus]]
[[uk:Магн Максим]]
