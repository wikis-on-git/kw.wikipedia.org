[[Restren:Outside the Foyle Valley Railway Museum, Londonderry - geograph.org.uk - 335259.jpg|skeusennik|Kyns jynn an CDRJC (KJHKD) a-ves dhe withti an Hyns-horn Nans Foyle, [[Londonderry]], [[Wordhen Gledh]].]]
An '''Kessedhek Junyes Hensi-horn Konteth Donegal''' (Sowsnek: ''County Donegal Railways Joint Committee'') a oberas kevreyth efan a hensi-horn [[kledhrennow kul]] 3 tros-hys (914 mm) yn [[Donegal]], [[Wordhen]], a 1906 dhe 1960. An kessedhek a veu ynkorforys yn 1906, a esas an prenas junyes a'n kyns Kompani Hyns-horn Donegal gans Hyn-horn Bras an North a Wordhen ha Kessedhek Kontethow an North a'n Hyns-horn Kresdir.

== Istori Hensi-horn Donegal ==
War galan mis Me 1906 y feu fondyes an Kessedhek Junyes. An linennow a veu heryes gans an Kessedhek Junyes a wrug sommen a 106 mildir (171 km). I o:

* [[Hyns-horn Nans Finn]] (HNF) a Strabane dhe Stranorlar.
* Linen an [[Hyns-horn Donegal West]] a Stranorlar dhe Dhonegal.
* Linennow an [[Kompani Hyns-horn Donegal]] yntra Stranorlar ha Glenties, Trev Donegal dhe Gillybegs, Strabane dhe Dherry, ha Trev Donegal dhe Vallyshannon. 

Yth ygeris an Kessedhek Junyes an Hyns-horn Strabane ha Letterkenny war galan mis Genver 1909, ow tri sommen hys an gevreyth dhe 121 mildir (195 km). Erbynn 1912 an kompani a berghennas an kerthow a-is:

* Jynnow ha stock-rolya: 21 lokomotyv; 56 karr trethysi; 304 karr gwara.
* Pennplassow ha hweljiow lokomotyvyow dhe Stranorlar.

An linen yntra Strabane ha Derry a veu perghennys yn kowal gans Kessedhek Kontethow an North a'n Hyns-horn Kresdir, mes y feu oberys gans an KJHKD.

Orth topp y ystynnans, an Kessedhek Hensi-horn Konteth Donegal a oberas an brassa system a hensi-horn kledhrennow kul y'n [[Enesow Breten]]. An hyns-horn a veu aswonys yn hegar avel an "Wee Donegal".

== Gwelewgh ynwedh ==

*[[Rol a hensi-horn kledhrennow kul y'n Repoblek Wordhen.|Rol a hensi-horn kledhrennow kul y'n Repoblek Wordhen]].
* [[Kledhrennow kul|Kledhrennow kul.]]

[[Restren:CDR Crest.jpg|skeusennik|Krib an HKD.]]
<br />

[[Klass:Hensi-horn]]
