{{Taklow| fetchwikidata=ALL | suppressfields= * | image2 = N-TableImage.svg }}

Elven gymyk yw [[Nitrojen|'''nitrojen''']], niver 7 y'n [[An Vosen Beriodek|Vosen Beriodek]]. Y furvell gymyk yw '''N'''. An hanow a dheu dhyworth an geryow [[Grew|Greka]] ''nitron'' ha ''genes'', ow styrya furvya solpyter. Aswonnys o nitrojen avel ''choke-damp'' yn [[Sowsnek]]  y'n dalleth. Hanow ammonya, an gass NH<sub>3</sub>, a dheu dhyworth duw [[Ejyp]] koth, Ammon, awos bos ammoniom klorid (''sal ammoniac'', po holan Ammon) kevys yn ogas dhe'y dempel.

Gass nitrojen yw 78% a ayr. Essensek yw dhe vewnans. Rann a [[TDN|DNA]] ha lower a [[Molekulen|volekulennow]] posek bewoniethel yw, avel hemoglobin ha trenkennow amino. Nyns yw nitrojen gwenonek, mes pur wenonek yw nebes kestoffow nitrojen, avel nitrojen dioksid (NO<sub>2</sub>), hidrojen cyanid (HCN), hag ammonya (NH<sub>3</sub>).

Usys yw nitrojen linyel dhe rewi goos ha gul leuvvedhegneth kryogenik. 

Polter gonn yw kemyskans a lowbren ([[karbon]]), [[sulfur]] ha solpyter ([[potassiom]] nitrat). Diskudhys veu nitroglycerin yn 1846. Y'n gwettha prys, ansad o. Ena, diskudhys veu dynamit gans Alfred Nobel yn 1867 orth y sugna war ''kieselguhr''. Diskudhys veu an tressa kesstoff tardhadow a nitrojen, TNT, yn 1863.

Enysyes veu nitrojen rag an kynsa prys gans Daniel Rutherford (1749-1819) yn [[Karedin]] yn 1772. Askorrys yw 45 milvil tonnas a nitrojen dhyworth an ayr pub bledhen dre dhistyllans rannrivek (''fractional distillation''). Usys yw yn teyr fordh:

[1] avel ayrgylgh difysk (''inert''), hemm yw dhe synsi [[oksijen]] dhyworth daffar ha kesstoffow, rag ensampel avalow a wra synsi yn yeynell diw vledhen yn ayrgylgh heb oksijen.

[2] dhe yeynhe, poynt bryjyon nitrojen yw -196°C.

[3] avel pennfenten dhe'n diwysyans kymyk, yma kansow a gesstoffow hag a dhalleth avel gass nitrojen, ha gorfenna avel boos, chiow, dillas, kerri ha medhegneth. Diwysyans a wra devnydhya an argerdh Haber dhe dreylya nitrojen dhe ammonya orth y dommhe gans katalydh yn-dann waskedh. Fritz Haber a waynyas an Pewas Nobel rag Kymyk yn 1918 awos an diskudhyans ma.

Poos atomek nitrojen yw 14.01, y boynt teudhi yw -210°C ha'n poynt bryjyon yw -196°C. Y dhosedh yw 1.25gramm an liter. Gass diliw, anvlasus didhasoberek yw.

==Mirva==
<gallery class="center" widths="175px" heights="150px">
Restren: Amun.svg |skeusennik|Ammon po Amun, duw Ejyptek
Restren: Dynamite Diagram.svg |skeusennik|Dynamit
Restren: Wart_cryotherapy.jpg |skeusennik|Kryo-leuvvedhegneth
Restren: Alfred_Nobel3.jpg |skeusennik|Alfred Nobel
Restren: Rutherford_Daniel.jpg |skeusennik|Daniel Rutherford
Restren: Fritz_Haber.png |skeusennik|Fritz Haber
Restren: Криогенная_азотная_станция.jpg |skeusennik|Gweythva askorra nitrojen
</gallery>

[[Klass:Elvennow kymyk]]
