[[Restren:Flag of NATO.svg|alt=Baner KOKAN|skeusennik|Baner KOKAN]]


'''Kowethyans Kevambos an Atlantek North (KOKAN)''', henwys yn Sowsnek an "North Atlantic Treaty Organization" (NATO), yw keffrysyans breselek. Ev a veu selys gans Kevambos Atlantek North (Sowsnek: North Atlantic Treaty) yn 1949 hag a veu sinys tn [[Washington, D.C.]], Statys Unys, 4ves Ebrel, 1949. Y bennplas yw yn [[Brusselas]], [[Pow Belg]]. Y hanow sodhogel aral (a-der Sowsnekl) yw yn [[Frenkek|Frynkek]]: ''Organisation du trait√© de l'Atlantique nord'' (''OTAN'').

== Yethow ==
Yma diw yeth sodhogel dhe NATO, [[Sowsnek]] ha Frynkek, dell yw styrys yn Erthygel 14 a Gevambos Atlantek North.

== Istori ==
Yn 1949, eseli KOKAN o: an [[Statys Unys]], [[Pow Belg]], an [[Iseldiryow]], [[Lushaborg]], [[Pow Frynk]], an [[Ruwvaneth Unys]], [[Kanada]], [[Portyngal]], [[Itali]], [[Norgagh]], [[Danmark]] hag [[Island]]. Wosa teyr bledhen, 18ves Hwevrer [[1952]], [[Pow Grek]] ha [[Turki]] a junyas ynwedh.

Pan junyas Almayn West 9ves Me [[1955|1955,]] yth o deskrifis avel "poynt treylya y'n istori agan brastir" gans Halvard Lange, Menyster Tramor Norgag a'n oos. An sewyans o Kevambos Warsow, sinys 14ves Me [[1955]] gans an [[URSS|Unyans Sovyetek]] a'y statys lorell avel gorthyp dhe GOKAN.

Wosa an [[Bresel Yeyn|Vresel Yeyn]] yn 1999 tri pow kemynegorek y'n termyn eus passys a junyas KOKAN: Hungari, an [[Pow Chek]] ha [[Poloni]]. Dhe'n 29ves Meurth [[2004]] seyth moy a bowyow europek a'n north ha'n est a junyas KOKAN: [[Estoni]], [[Latvi]], [[Lithouani]], [[Sloveni]], [[Slovaki]], [[Bulgari]] ha [[Roumani]].

[[Kroati]] hag [[Albani]] a dhegemeras galow eseleth KOKAN dhe 3a Ebrel [[2008|2008.]] [[Repoblek Makedoni]] a dhegemeras galow ambosek hepken awos bos difenlettys gans Pow Grek wosa dadhel hanow yntra [[Repoblek Makedoni]] ha Pow Grek.

[[Montenegro]] a junyas 5ves Metheven 2017. [[Repoblek Makedoni|Makedoni North]] a junyas KOKAN yn sodhogel 27ves Meurth 2020, y 30ves esel.
