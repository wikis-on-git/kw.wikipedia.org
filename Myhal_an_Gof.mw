'''Mighal Josep an Gov''' o hembrenkyas an [[Kernow|Gernowyon]] a geskerdhas dhe [[Loundres]] yn [[1497]]. Serrys awos an myghtern dhe vynnes kavoes toll rag omsettya erbynn [[Alban]], Mighal an Gov, trigys yn [[Lannaghevren]], a erviras mos dhe Loundres rag protestya. Lies den eth ganso, ha’n lu na eth ha bos brassa war an fordh, yn arbennik pan omjunyas gansa [[Tomas Flamank]], den an lagha yn [[Bosvenegh]].  

Yth esa bresel vyghan yn Guildford, [[Pow Sows]], mes sewen lowr o an Gernowyon. Byttegyns fethys vons gans lu bras an myghtern yn Rosdhu (Blackheath) yn Loundres. Ledhys veu lies Kernow, ha Mighal an Gov a veu kregys, tennys ha kwartronys.

Y’n dydhyow ma yma solempnytys pub blydhen yn Lannaghevren ha Marble Arch yn Loundres, rag kovhe mernans Mighal an Gov ha’n hwarvosow ma.

==Gwelewgh ynwedh==
* [[Rebellyans Kernow 1497]]

{{Porth Kernow}}

[[Category:Ystory Kernow]]
[[Category:Kernowyon]]
