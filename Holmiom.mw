{{Taklow| fetchwikidata=ALL | suppressfields= * | image2 = Ho-TableImage.svg }}

Elven gymyk yw [[Holmiom|'''holmiom''']], niver 67 y'n [[An Vosen Beriodek|Vosen Beriodek]]. Y furvell yw '''Ho'''. An hanow a dheu dhyworth ''Holmia'', an hanow [[Latin]] rag [[Stockholm]]. Onan a'n elvennow dor-tanow, po lanthanid yw holmiom. Nyns eus rann dhe holmiom y'n korf denel.

Diskudhys veu yn 1878 gans Marc Delafontaine ha Louis Soret yn [[Jeneva]], [[Swistir]], mes enyshes veu rag an kynsa prys yn kettermyn gans Per Teodor Cleve (1840-1905) yn Uppsala, [[Sweden]]. Kevys yw holmiom yn monow kepar ha monazit (bys dhe 0.5%) ha bastnäsit. An askorrans ollvysel yw a-dro dhe 10 tonnas an vledhen. Usys yw yn kesalkenyow tennvenek. Holmiom yw an elven gans an krevder tennvenek ughella. Usys yw ynwedh yn dasoberoryon nuklerek dhe lettya dasoberyansow na yll bos kontrolys.

Poos atomek holmiom yw 164.93, y boynt teudhi yw 1474°C ha'y boynt bryjyon yw 2695°C. Y dhosedh yw 8.8kg an liter. Alkan golow medhel arghansek yw holmiom. Usys yw laserow hag a gomprehend holmiom dhe wul leuvvedhegneth war lagasow.

==Mirva==
<gallery class="center" widths="175px" heights="150px">
Restren: Monazite-(Ce)-164025.jpg |skeusennik|Moon holmiom, monazit
Restren: Per_Teodor_Cleve_c1885.jpg |skeusennik|Per Teodor Cleve
Restren: Jacques-Louis_Soret.JPG |skeusennik|Louis Soret
Restren: Diabetic retinopathy laser surgery-NEI.jpg |skeusennik|Leuvvedhegneth laser war an dewlagas
</gallery>

[[Klass:Elvennow kymyk]]
