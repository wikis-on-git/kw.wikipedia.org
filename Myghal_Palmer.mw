'''Michael Charles Palmer''', po '''Myghal Palmer''' (22 Hwevrer 1936 – 20 Hedra 2005) o novelydh y’n yeth [[Kernewek]].

Genys veu Myghal Palmer yn Porth Dewnans yn 1936, an yowynkka a dhew flogh dhe Reginald W L Palmer hag Elizabeth M L Grose. Y das o klorek arghantti. Adhyskys veu yn Kolji [[Plymouth|Aberplymm]], ow kwaynya an Pewas Sowsnek. Ev a warias yn lies drama radyo dhe’n BBC. Rag servis kenedhlek ev a viajyas dhe [[Irak]], [[Jordan]] ha [[Kobros|Koberenys]]. Awosa ev a viajyas dhe lies rann a’n bys gans y deylu. 

Yth eth dhe Golji Pennvro yn Pennskol [[Rysoghen]] rag studhya lagha. Mes wosa ev dha asa Rysoghen, ev a sewyas y das dhe oberi yn Arghantti Lloyds. An brassa rann a’n termyn ev a oberi yn [[Bristol]] ha Taunton, mayth o trigys war-barth ha'y wrek, Margaret ha’ga diw vyrgh.  Da o ganso kerdhes, hag ev a gerdhes lies trolergh hir ow komprehendya an Hyns 'Pennine ha Trolergh Arvor Kernow.

Yth esa bern dhodho ow tochya y aghskrif, ha’y wreydhyow Kernewek a gentrynnas ev dhe dhyski Kernewek. Ev a dhallathas dyski Kernewek dre gors kesskrifans ‘Kernewek Dre Lyther’. Enorys veu avel bardh an [[Gorsedh Kernow|Orsedh]] der apposyans yn 1986 yn [[Lannwedhenek]] gans an hanow bardhek {{bardh|bardhek=Perhyryn}}.

Myghal Palmer a skrifas peswar a’n pymp novel kynsa skrifys yn Kernewek. Ev a skrifas lies hwedhel berr hag erthyglow rag lyvrow termyn ynwedh, keffrys ha nebes bardhonieth. Pur dheskrifus o y skrifow, didhanus treweythyow, trist po euthyk termynyow erel. Ev a waynyas pewasow an orsedh keniver tro, y feu govynnys dhodho sevel orth kesstrifa rag ri chons dhe dus erel.

Palmer ynwedh o gwarier naturel ha gallosek, a dhyskas y eryow yn ferfydh. Ev o kuv ha gweresek dhe dhyskoryon erel.  Ev o esel a’n bagas '[[Agan Tavas]]'.

Ev a verwis a ganker 20 Hedra 2005

==Rol a nebes gwriansow gans Myghal Palmer==
Skrifys yn Kernewek Unys marnas Dyvroans (Unys Amendys)

{| class="wikitable"
!Bledhen
!Hanow
!ISBN
!Furv
|-
|1986
|Enys Ancow 
|0 9535975 1 2	
|Hwedhel berr
|-
|1989
|Jory
|978 0 9548451 6 2	
|Prederys yw gans lies Kerneweger y vos an gwella novel skrifys yn Kernewek. Wosa mernans y gerens, Jory a wayas dhe driga gans y ewnter.
|-
|1998
|Dyvroans (Ystory Tylu Kernewek)
|
|Novel - stori den bal a Gernow a dhyvroas dhe Ostrali. Selyes war istori teylu Myghal y honan.
|-
|2001
|Rebellyans 
|978 0 9564234 0 5    
|Novel - fuglien skiens
|-
|2004
|Godros 
|0 9548451 0 2	
|Novel - Lyver fantasi skiens
|-
|
|Tu aral an Norvys ha Whedhlow Erel	
|978 0 9548451 7 9 	
|Pymp hwedhel berr gans Myghal Palmer ha dew gans Heather Ashworth
|-
|
|Whethlow wosa Tewlder	
|978 0 9548451 9 3	
|Naw hwedhel berr
|-
|2009
|Hwedhlow a-dhiworth An Orsedh
|978 1 899342 61 7
|Ev a gevrannas dew hwedhel berr
|}

{{DEFAULTSORT:Palmer, Michael Charles}}

[[Klass:Mernansow 2005]]
[[Klass:Skriforyon yn Kernowek]]
