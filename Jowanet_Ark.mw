{{Den|fetchwikidata=ALL|onlysourced=no|suppressfields=}}

Jowanet Ark ([[Frynkek]]: Jeanne d'Arc, [[Sowsnek]]: Joan of Arc; c. 1412 – 30 Me 1431), omhenwys "Jowan an Vaghteth" ("Jehanne la Pucelle" yn Frynkek a'n [[15ves kansbledhen|15ves kansvledhen]]) hag yw leshenwys "An Vaghteth a Orléans" (Frynkek: La Pucelle d'Orléans), yw goroures a [[Pow Frynk|Bow Frynk]] drefen hy rann dres an agwedh Lancaster a'n [[Bresel Kansvledhen|Vresel Kansvledhen]]. Sanses yw hi y'n [[Eglos Katholik Romanek]].

Jowanet a veu genys dhe deylu a werinoryon yn Domrémy y'n Vosges yn Pow Frynk north-est. Yn 1428, hi a viajyas dhe Vaucouleurs ha pysi dhe vos kemerys dhe weles an myghtern, Charles VII a Bow Frynk. Hi a leveris y hwrug hi degemeres gwelesigethow a arghel Mighal, Sen Margaret ha Sen Catherine ow terivas y kodh dhedhi skoodhya Charles ha daskavos Frynk a rewl [[Pow Sows|sowsnek]].

Hi a waynyas lies trygh [[Bresel|breselek]] ha dos ha bos a vri. An tryghow ma a sordyas spyrys an Frynkyon hag eshe viktori finek an Frynkyon orth Castillon yn 1453. Mes, kyns hemma, yn 1430, hi a veu dalghennys gans soudoryon a Vurgoyn hag i a ros Jowanet dh'y eskerens sowsnek. Yth esa trial ledys gans epskop a-barth an sowson, Pierre Cauchon, hag an kuhudhans a veu erysi. An epskop a leveris hi dhe vos kablus hag i a's leskas orth an peul an 30 a vis Me 1431, 19 hy bloodh.

Yn 1456, lys gorhwithrek res kummyas gans [[Pab]] Callixtus III a hwithras an trial ha deklarya y feu nemmys gans toll ha kammgemeryansow. Ervirans an trial a veu dileys. Y hwelir Jowanet avel merther a-dhia hy mernans. Wosa an [[Domhwelans Frynkek]] hi a dheuth ha bos arwodh kenedhlek a Bow Frynk. Kanonysys veu hi yn 1920. Hwath yth yw Jowanet Ark den meurgerys yn [[lien]], [[art]] hag [[ilow]].

{{unn k}}
{{Posek 1,000}}

[[Klass:Frynkesow]]
[[Klass:Mernansow 1431]]
[[Klass:Sens]]
