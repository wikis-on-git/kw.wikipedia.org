[[Restren:Dolly Parton (6330904460).jpg|alt=Dolly Parton|skeusennik|Dolly Parton]]
'''Dolly Rebecca Parton''' (genys 19ves Genver, 1946) yw kaner ha kanskrifer [[Kan|kanow]] pow ha gwerin, komposydh, gwarier, dengarer hag awtour [[Pobel an Statys Unys|Amerikanek]] a waynyas pewasow Grammy. 

Hi a dheuth ha bos onan a'n [[Ilow|ilewydhesow]] an moyha sewen yn istori. Yma 25 kanow niver-onan dhedhi (rekord rag ilewydhes bow ha gwerin) ha 44 kuntilow pow ha gwerin topp-10 dhedhi (rekord rag ilewydhyon pow ha gwerin oll).  Yth esa 110 a hy hanow y'n chart dres 40 bledhen. 

Aswonnys yw hi rag hy han topp-tri "Here You Come Again" ha'n kanow niver-onan "9 to 5", "Jolene" hag "Islands in the Stream" (kan dhewdhen gans Kenny Rogers).

Hi re waynyas deg pewas Grammy ha hi a veu henwys y'n rol verr 49 gweyth. Hi re wyanyas deg Country Music Association Awards ha hi yw onan a saw seyth benyn dhe waynya pewas Country Music Association's Entertainer of the Year Award. Ynwedh, yma dhedhi pymp pewas Academy of Country Music Awards, peswar pewas People's Choice Awards ha tri pewas American Music Awards.

Yn 1999, Parton a veu gorrys yn Country Music Hall of Fame. Hi re wrug komposya moy es 3,000 kan, y'ga mysk "I Will Always Love You" (sewen pop keswlasek rag Whitney Houston), "Jolene", "Coat of Many Colors" ha "9 to 5".

Avel gwarier, hi a sterennas yn fylmow ''9 to 5'' (1980), ''The Best Little Whorehouse in Texas'' (1982) (rag henna hi a veu henwys y'n rol verr pewas Golden Globe avel an gwella gwarier), ''Rhinestone'' (1984), ''Steel Magnolias'' (1989), ''Straight Talk'' (1992) ha ''Joyful Noise'' (2012).

Dengarer a vri yw hi. A-ban an bledhynnyow 80, hi a skoodhyas lies tra alusenek, dres oll y'n gwel lettryseth, dre hy Dollywood Foundation. Hy thowlen lettryseth a wra danvon unn lyver an mis dhe bub flogh ynno - hemm yw moy es 850,000 flogh yn [[Statys Unys]], [[Kanada]], an [[Ruwvaneth Unys|Ruvaneth Unys]], [[Ostrali]] hag [[Iwerdhon]] - a-dhyworth aga genesigeth bys yn skol. Hi a oberi dhe dhendil arghans rag skilys erel, an American Red Cross, SIA (Syndrom Immunodifyk Akwirys), tanyow gwyls 2016 yn Amerika, hwithrans kurungylgh hag erel.

Genys veu Parton yn krowji unn-stevel ryb avon Little Pigeon River yn Pittman Center, Tennessee. Pur voghosek ens i. Yma endometriosis warnedhi. Hi a dhegemeras lies leuvvedhegneth kosmetek rag gwitha hy imach a vri. Parton yw mamm vesydh kaner ha gwarier Miley Cyrus.
