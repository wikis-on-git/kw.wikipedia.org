[[Restren:ANICET-CHARLES-GABRIEL LEMONNIER A READING OF VOLTAIRE.jpg|alt=Lennans trajedi Voltaire the Orphan of China yn salon yn 1755, lymnys gans Lemonnier c. 1812.|skeusennik|Lennans trajedi [[Voltaire]] ''the Orphan of China'' yn salon yn 1755, lymnys gans Lemonnier c. 1812.]]
'''Oos an Golowyans''', po yn sempel '''an Golowyans''', o gwayans skiansek ha [[Filosofieth|filosofek]] a warthevyas [[Europa]] y'n [[17ves kansbledhen|17ves]] ha'n [[18ves kansbledhen|18ves]] kansvledhynnyow gans delanwes hag effeythyow a-dreus an bys. An Golowyans a yssynsas meur a dybyansow kreshes war an dalvosogeth a lowena [[Tus|denel]], pursewyans godhvos res dre reson ha dre dhustuni an sensys, divaglans an eglos ha'n [[stat]], [[governans]] dre selreyth ha delvrysyow kepar ha rydhses, avonsyans, perthyans ha bredereth.
[[Restren:Denis Diderot - Alix - Vanloo.png|alt=Denis Diderot, golegydh an Encyclopédie|skeusennik|Denis Diderot, golegydh an ''Encyclopédie'']]
Yth esa gwyredh an Golowyans yn gwayans skiansek ha skolheygel europek gelwys mabdenieth an [[Dastinythians]], keffrys hag yn [[Hweldro Skiansek]] hag ober [[Francis Bacon]] hag erel. Nebes tus a lever bos dalleth an Golowyans dyllans ''Discourse on the Method'' gans [[René Descartes]] yn 1637, gans y lavar a vri ''Cogito, ergo sum'' ("Y prederav, ytho yth esov"). Re erel a lever bos ''Principia Mathematica'' gans [[Isaac Newton]] yn 1687 diwedh an Hweldro Skiansek ha dalleth an Golowyans. Herwydh usadow, [[Istori|istorioryon]] europek a dhevnydh mernans [[Louis XIV a Bow Frynk]] yn 1715 avel dalleth ha'n [[Domhwelans Frynkek]] yn 1789 avel diwedh.

Filosoforyon ha [[Godhonieth|godhonydhyon]] a'n oos a lesas aga thybyansow dre guntellesow orth akademis godhoniethek, salons [[Lien|liennek]], koffijiow hag yn prynt yn [[Lyver|lyvrow]], folennigow ha jornalys. Tybyansow an Golowyans a dhomhwelas awtorita an [[myghternses]] ha'n [[Eglos Katholik Romanek|Eglos Katholik]] keffrys ha golowi an hyns rag domhwelansow [[Politegieth|politek]] a'n 18ves ha'n [[19ves kansbledhen|19ves]] kansvledhynnyow. Y hyll lies gwayansow a'n 19ves kansvledhen, y'ga mysk [[livrelieth]], [[kemynegoreth]] ha neo-klassegieth sewya aga ertach skiansek dhe'n Golowyans.

==== Tus a Vri a Oos an Golowyans ====

* [[John Locke]] (1632-1704)
* [[Thomas Paine]] (1737–1809)
* [[Voltaire]] (1694-1778)
* [[Jean-Jacques Rousseau]] (1712-1778)
* [[Denis Diderot]] (1713–1784)
* [[Thomas Jefferson]] (1743-1826)
* [[Benjamin Franklin]] (1706-1790)
* [[Immanuel Kant]] (1724-1804)
* [[Gottfried Leibniz]] (1646-1716)
* [[David Hume]] (1711–1776)
* [[Adam Smith]] (1723–1790)
