[[Restren:FalmouthCamborneConstituency.svg|right|thumb|175px|Aberfal ha Cambron a-jy dhe Gernow.]]
'''Aberfal ha Cambron''' ([[Sowsnek]]: ''Falmouth and Camborne'') yw onen a bemp dyberthas gwlasek in [[Kernow]] rag [[Senedh an Ruwvaneth Unys|Seneth]] an [[Ruwvaneth Unys]]. Yma'n sedh ow synsy eta an radn a Gernow gans an vrassa nyver a drigoryon trevow, rag ensompel [[Cambron]]-[[Rysrudh]], [[Aberfal]]-[[Pennrynn|Penryn]], hag erell. Th'era leun a dus balyow i'n tyller ma kens dywedh whelyow [[sten]] yn Kernow, hag ytho th'era lies scodhyer [[Parti Lavur|Lavur]]. Bytegens, an partiow [[LivWer]] ha [[Tori|Tory]] era crev y'n kyrhyn ynwedh.

An bastel-vro veu creatyes in [[1950]]. [[Frank Hayman]] ha [[John Dunwoody]] a wythas an sedh bys yn [[1950]] a-barth [[Parti Lavur|Party Lavur]]. Mes in [[1970]], [[David Mudd]] a gemeras an sedh a-barth an Wythadoryon. Mudd ha [[Sebastian Coe]] a venja gwytha hy i'n coloven Tory bys [[1997]]. I'n vledhen na, [[Candy Atherton]] veu dewysys avell Esel an Senedh a-barth [[Parti Lavur|Party Lavur]].

In [[Dewisyans Senedh an Rywvaneth Unys, 2005|dewysyans 2005]], Aberfal ha Cambron era sedh dhe les a-dreus [[Breten Veur]] awos gwander politek Atherton ha ger drog erbydn Lavur woja [[Bresel Irak]]. Th'era [[Julia Goldsworthy]] (LivWer) hag [[Ashley Crossley]] (Gwythador) ow kesstryvya i'n sedh, warbarth gans ombrofyoryon [[Livrel]], [[UKIP]], [[Mebyon Kernow]], [[Veritas]] hag anserhek. Th'era disputyans erbydn Ashley Crossley a-jy dhe [[Parti Gwithadorek|Barty Gwythadorek]] awos y vos kethreythek. Julia Goldsworthy a waynyas an sedh gans 16,747 raglev erbydn 14&nbsp;861 rag Atherton, 12&nbsp;644 rag Crossley, ha 3&nbsp;673 rag an ombrofyoryon erel oll.

[[Desedhek Oryon a-barth Pow Sows]] re rug ervyra pastel-vro [[Cambron ha Resrudh]] dhe gemeres le Aberfal ha Cambron dre vrâs i'n [[Nessa dewisyans Senedh an RU|nessa dewysyans]]. Aberfal a wra junya udn sedh nowyth, [[Truru hag Aberfal|Trùrù hag Aberfal]].
{{KS}}

{{Porth Kernow}}

[[Klass:Gwlasegeth Kernow]]
