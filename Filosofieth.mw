[[File:LL-Q25289 (cor)-Gwikor Frank-filosofieth.wav|thumb|Leveryans: Filosofieth]]
[[Restren:Philosophy .jpg|skeusennik|Lyvrow filosofieth a skriforyon divers]]
'''Filosofieth''' (a'n Hen [[Pow Grek|Grek]]: φιλοσοφία, ''philosophia'', 'kerensa skentoleth') yw an studhyans a wovynnow ollgemmyn ha selvennel, kepar ha govynnow a-dro dhe vosva, reson, godhvos, talvosogethow, an brys ha [[yeth]]. Filosofieth yw fordh brederi a-dro dhe'n [[bys]], an ollvys ha kemenethow a assay konvedhes an achesonys po an grondys rag traow ha fatel godh taklow bos. Methodys filosofiethek a syns ynna govyn, dadhlow breusel, argyansow resnel ha presentyansow systemek.

Nebonan a wra filosofieth yw henwys '''filosofer'''. Filosofer yw eghen a prederydh po hwithrer. A dermyn filosofer Hen Grek [[Aristotle]] dhe'n [[19ves kansbledhen|19ves kansvledhen]], yn mysk "filosofieth naturel" yth esa [[steronieth]], medhegneth ha fysegieth. Rag ensampel, lyver [[Isaac Newton|Newton]] "''Mathematical Principles of Natural Philosophy"'' (Pennrewlys Awgrym a Filosofieth Naturel) a 1687 a dheuth ha bos klasshes avel lyver fysigieth wosa termyn. 

Y'n 19ves kansvledhen, an tevyans a bennskolyow-hwithra arnowydh a wrug dhe filosofieth akademek ha studhyansow erel galwesikhe ha arbennikhe. A-dhia an termyn na, parthow a hwithrans divers hag o rann a filosofieth yn hengovek a dheuth ha bos dyskyblethow akademek diblans, kepar ha [[brysonieth]], [[socyologieth]], [[yethonieth]] hag [[erbysieth]].

Y'n jydh hedhyw, ysrannow chyf a filosofieth akademek a syns ynna [[metafysegieth]], a-dro dhe'n gnas selvennel a vosva ha gwirvos; [[epistemologieth]], studhya an gnas a wodhvos ha kryjyans; [[ewnhynsegieth]], a-dro dhe dalvosegeth vas; ha [[lojyk]], studhya an rewlys mellyans a assa nebonan dhe derivya erviransow a ragselyow gwir. Ysrannow erel a vri yw filosofieth a [[Godhonieth|wodhonieth]], filosofieth [[Politegieth|politek]], filosofieth a dekter (esthetek) ha filosofieth a'n brys.

{{unn k}}
{{Posek 10}}

[[Klass:Filosofieth| ]]
