Yma lies '''henhwedhel yn [[Kernow]]'''. Y'ga mysk yma korf hwedhlow yn kever an [[Myghtern Arthur]], y geffresysi hag y varghogyon (henn yw an "mater a Vreten" po ''matiere de Bretaigne'' dell y'n gelwys y'n [[Oesow Kres]]). An kynsa skrif a'n mater a Vreten y'n [[yeth kernewek]] yw [[Bewnans Ke]] ([[15ves kansblydhen|15ves]] po [[16ves kansblydhen]]), mes y prederir gans nebes skoloryon y fia kynsskrif ''[[Historia Regum Britanniae]]'' martesen yn kernewek (mar pedha kynsskrif a'n par na!). Yma hwedhlow genesik, mes martesen diwedhes, owth henwel [[Dintagell]], [[Ryskammel]], ''Dozmary Pool'', hag erell, avel desedhyansow a hwarvedhyansow y'n mater a Vreten. [[Gorles]], [[Margh Kynver]], ha [[Trystan]] yw tus gansa kevrennow arbennik gans Kernow y'n lyenn ma.

''Lyonesse'' yw an hanow [[sowsnek]] rag gwlas veudhys yn Keynvor [[Atlantek]], herwydh henhwedhel kemmyn yn Howlsedhes Kernow.

An [[Gelligesow|Elligesow]] yw mater a henhwedhlow erell. Spyrysyon dhiwysek yw an re ma.

Hwedhel koth yw ''[[Dzhuan Tshei an Hor]]'', kuntellys gans [[Nicolas Boson]] hag [[Eduard Lhuyd]]. Yma mester ow ri dh'y was, Jowann, tri foynt a skians a as dhodho sawya y gothmans ha diank nebes peryllow.

[[Category:Kernow]]
