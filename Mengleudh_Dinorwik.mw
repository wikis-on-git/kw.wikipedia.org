Yth esa'n '''Mendgleudh Dinorwik''' onan a'n dhew mengleudh brassa yn Kembra gans [[Mengleudh an Penrhyn]]. Yn kettermyn an dhew mengleudh-ma o an mengleudhyow brassa an bys. War ledrow [[Elidir Fawr]], ogas dhe [[Lynn Padarn]] ha'n wig [[Lannberis]] yn [[Kembra]] yw an mengleudh.

==Istori==
Mengleudhya war dyller an mengleudh a-lemmyn a dhalathas yn 1787. Mes ny efanas ev kyn byldyans an hyns-tram dhe Borth Dinorwik yn 1842. Dh'y dop y'n gansbledhen 19ves, an mengleudh a wrug arveth moy es 3,000 a dus hag o leghaskorrer brassa nessa an wlas. Er-bynn 1930, niver a'y arvethesigyon a dhroppyas dhe 2,000. An mengleudh a dhegeas heb gwarnyans yn 1969.

==Degeans==
An mengleudh a dhegeas yn Mis Gortheren 1969 wosa deklinyans an diwysyans ha removans kales an legh. Y'n 1950ow ha 1960ow, estennans re wrug mos ha bos kales awos lower a skollvaow a slynkyas y'n oberansow meur. Yth esa slynkyans meur yn 1966 a weras degea an mengleudh.

Yn Mis Kevardhu 1969, yth esa strifwerth poblek dhe weres akwytya an mengleudh a neb a'y gendonow. Peswar jynn-ethenn an mengleudh, "''Dolbadarn''", "''Red Damsel''", "''Wild Aster''" hag "''Irish Mail''" o gwerthys y'n strifwerth. Hweljiow an mengleudh o prenys gans Konsel Konteth Gwynedd rag may i a alsa y witha ha neb a'n traow ynnans i.

==Karyans==
Yn 1824, an hyns-tram margh geyj 2' (610 mm) kensa, an [[Hyns-horn Dinorwik]], a ygeras yntra'n mengleudh ha'n Velinhyli. Yn 1848, an geyj 4' (1,219 mm) [[Hyns-horn Padarn]] a ygeras dhe eylsettya an hyns-tram koth. An Hyns-horn Padarn a junyas an mengleudh gans an mor bys 1961.

Yn an mengleudh y honan, yth esa kevreyth a hensi-tram war an levenow liesek. An lokomotyvyow kensa o proviys gans [[De Winton]] yn [[Kernarvon]]. Lower a jynnow erel an mengleudh o proviys gans an [[Hunslet Engine Company]]. Yntra 1935 ha 1949, an mengleudh a brenas 22 jynn-disel byghan rag devnydhyans war an levenow; pan an mengleudh a dhegeas yn 1969, tri anedhans i yn-unnik a dreusvewas.

==Y'n jydh hedhyw==
Hweljiow an mengleudh dhe Gilfach Ddu yw chi an [[Gwithti Legh Kenedhlek]]. Daffarow hensi-tram an mengleudh o devnydhyes dhe vyldya an [[Hyns-horn Lynn Padarn]] war rann an gweli kledhren HYns-horn Padarn.

Rann an mengleudh re beu devnydhyes rag an Nellva Dhinorwik, Rester Dowrdredan. An '''Mengleudh Vivan''', mengleudh byghan a'n Dinorwik yw devnydhyes rag sedhans ha karrekgramblans. Remnant an mengleudh yw an Park Gwlasek Padarn ha pobel a yll kerdhes dre rannow an mengleudh koth.
