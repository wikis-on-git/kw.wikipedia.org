{{Taklow| fetchwikidata=ALL | suppressfields= * | image2 = Th-TableImage.svg }}

Elven gymyk yw [[Thoriom|'''thoriom''']], niver 90 y'n [[An Vosen Beriodek|Vosen Beriodek]]. Y furvell yw '''Th'''. An hanow a dheu dhyworth hanow duw Loghlyn, ''Thor''. Elven gwann y radyoweythresans yw. Diskudhys veu an moon thorit gans Morten Thrane Esmark (1801-1882), pronter ha moonydh a Telemark yn [[Norgagh]], yn 1828. Aswommys veu gans Jöns Jacob Berzelius an vledhen nessa. Pub isotop yw radyoweythresek. An hanter-bewnans hirra yw dhe thoriom-232, hemm yw 14.05 bilvil bledhen, oos an [[Ollvys]].

Ny veu devnydh vytholl dhe thoriom bys dhe 1885, pan veu devisys an vantel gass gans Carl Auer von Welsbach. Mantylli gass a wrug usya thoriom oksid dhe wul golow. Thoriom o an nessa elven diskudhys bos radyoweythresek wosa [[uraniom]]. Usys veu awosa yn [[priweyth]], lugern ha katalydhyon. Dres an bledhynnyow, usys veu thoriom le ha le. Mes nebes gwlasow a vynn devnydhya thoriom rag tredanvaow nuklerek, kepar hag [[Eynda]]. Eynda a vynn drehevel 62 dasoberor thoriom erbynn 2025, ha 30% a'y askorrans treden erbynn 2050. Askorrys yw thoriom war-barth elvennow dor-tanow dhyworth monazit.

Poos atomek thoriom yw 232.04, y boynt teudhi yw 1750°C ha'y boynt bryjyon yw 4788°C. Y dhosedh yw 11.7kg an liter. Alkan arghansek kales mes es y dhyghtya yw, hag a dreyl du yn ayr.

==Mirva==
<gallery class="center" widths="175px" heights="150px">
Restren: Berzelius_Reseanteckningar_1903_frontespis.png |skeusennik|Jöns Jacob Berzelius
Restren: Mårten_Eskil_Winge_-_Tor%27s_Fight_with_the_Giants_-_Google_Art_Project.jpg |skeusennik|An duw, Thor
Restren: Auer_von_Welsbach.jpg|skeusennik|Carl Auer von Welsbach
Restren: Old_thorium_dioxide_gas_mantle_-_oblong_shape.JPG |skeusennik|Mantel gass goth
Restren: Thorite_Thorium_silicate_near_Wilberforce_Haliburton_County_Ontario_1886.jpg |skeusennik|Thorit
</gallery>

[[Klass:Elvennow kymyk]]
