{{Tyller| fetchwikidata=ALL | onlysourced=no| suppressfields= }}

[[Restren:Babur crossing the Indus in the heat of battle.jpg|skeusennik|250px|[[Babur]] ow thremena an Dowr Eyndus.]]

'''Dowr Eyndus''' yw an brassa avon war du west isbrastir [[Asi]] soth. Hy yw onan a'n seyth avon sans dhe'n Braminas a'n oos Vedik. Y nans o tyller dalleth an hwarheans Nans Eyndus ynter 3,300 ha 1,300 KOK. An avon a res dre [[China]] ([[Tibet]] west), [[Eynda]] ha [[Pakistan]]. Onan a'n chyf avonow an Fennva Eynda-Gangatik yw. 

Y hys yw 3180 km ha Dowr Eyndus yw avon hirra Pakistan. Arenebedh an kreungylgh yw 1,165,000 km<sup>2</sup> (450,000 mil. ped.). An diskargans bledhynnyek yw 207 km<sup>3</sup> (50 mil.kub.), ytho an kynsa warn ugens avon voyha y'n bys herwydh diskargans. Hemm yw 6,600 keter kubek an eylen yn kresek

An ger ''Eyndus'' ha'n ger neshevin ''Hindou'' a dheu dhyworth ''Sapta Sindhu'' (Sanskrit rag "seyth avon"). Henwyn pur goth yns i. An Grekys Goth a usyas an ger ''Indós''; ''Hinduš'' o Persian Koth; ''Sindhu'' yn [[Sanskrit]]. Yethow arnowydh war an isbrastir a us po ''Sindh'' (arnowydh Sindhi) po ''Sindhu'' (Sanskrit koth) po geryow pur hevelep. Hanow ranndir an avon a dheuth dhe vos hanow an gwlas [[Eynda]]. 

== Kreungylgh ==
Yma moy es 47% a arenebedh kreungylgh an Eyndus yn [[Pakistan]] po  an rann a Kashmir rewlys gans Pakistan. Yma a-dro dhe 39% yn Jammu ha Kashmir (Eynda), 8% yn [[Tibet]] ha 6% yn [[Afghanistan]]. 

An kreungylgh Eyndus a gomprehend an Eyndus y honan, ha'n ragavonow meur: an Kabul ha Kurram war an lann dhyghow, ha'n Jhelum, Chenab, Ravi, Beas ha Sutlej war an lann gledh. An Kabul ha Kurram a jun an Eyndus skon wosa ev dhe asa an menydhyow, ha'n re erel isella y'n fennva. Oll an Beas ha penndowryow an Ravi ha Sutlej yw desedhys yn Repoblek Eynda ha'n Chelub ha Jhelum yn Kashmir dre vras. 

An kreungylgh dien a worher arenebedh a 384,000 mildyr pedrek a wastastir (204,000 anodho yn Pakistan). Ynwedh yma 29,000 mildyr pedrek a sev dhe ves kreungylgh an Eyndus mes a grog war system an Eyndus rag aga gorholethow dowr ha dowrheans. 

Heb dowryow an Eyndus, ammeth yn Pakistan via pur ansertan drefen an fowt a law. Diwysyansegyans uskis a hwer lemmyn yn Pakistan, mes lower a'y dhiwysyans a us askorrasow ammeth avel stoffow kriv, ytho yma moy a edhom a dhowr dhe Bakistan. Ogas ha oll an kreungyklgh a dhegemmer glawans bledhynnyek a 375 mm (15 meusva) po le, ha 60% anodho le ages 250 mm (10 meusva). Ny hwer an glaw dres an vledhen, mes keskreunys yw yn seson an monsoun.   

== Hyns ==
Y bennfenten yw desedhys yn Tiber west. Yn kynsa an Eyndus a res dres gwastastir ughel, ena an avon a gyll ughder yn skon tro'ha'n north-est. Wosa kuntel dowryow dhyworth lies gover rewlivel, an avon a dreyl tro'ha'n north-west ynter an [[Himalayas]] ha [[Karakora]]m. Yn Kashmir ev a dremen linel astel omladh an Kenedhlow Unys, hag yn Baltistan a enter Pakistan. An avon a dhrehedh an mor Arabi avel delta. Livyow yn 2010 ha 2011 a ladhas dres 2,500 a dus.

<gallery class="center" widths="250px" heights="200px">
Indus_River_Delta.jpg|Delta Dowr Eyndus
Nanga_Parbat_Indus_Gorge.jpg|Kownans Eyndus (an downna y'n bys, 4,500 m a dhownder)
Rohri.jpg|Pons Landsdown yn Rohri
Sukkur_Skyline_along_the_shores_of_the_River_Indus.jpg|Cita Sukkur ha glannow an Eyndus
Damaged_bridge_from_flooding_in_Pakistan,_2010.JPG|Pons shyndys gans livyow 2010
Bridge_on_Indus_River_in_Ladakh_02.jpg|Pons a-dreus dhe'n Eyndus yn Ladakh, Eynda
</gallery>
{{Posek 1,000}}

[[Klass:Asi]]
[[Klass:Avonyow]]
