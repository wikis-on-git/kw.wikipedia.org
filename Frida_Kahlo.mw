[[Restren:Frida Kahlo Diego Rivera 1932.jpg|right|thumb|Frida Kahlo ha Diego Rivera en 1932]]

'''Magdalena Carmen Frida Kahlo y Calderón ''' (6 [[mis Gortheren]] [[1907]] – 13 [[mis Gortheren]] [[1954]]) aswonnys del yw usyes avel '''Frida Kahlo''', o [[lymner]] a [[Meksiko|Vexico]]. Hi o aswonnys rag hy obereth [[surrealieth|surreal]] ha pur bersonek. Demedhys o hi dhe [[Diego Rivera]], lymner ynwedh meur y hanow.

Genys veu hi yn [[Coyoacán]], Mexico. Yth esa [[polio]] dhedhy, a's gasas [[evredhekter|evredhek]] termyn hi a veu 6 bloodh, hag yma nebes tus ow predery dr'esa dhedhy martesen [[spina bifida]] ynwedh. Hi a dhescas [[fisek]], ha whansus o hi dos ha bos medhek. Dre reson droglabm trafik orth 18 bloodh a's shyndyas yn trog, yth esa termynyow a bayn garow dhedhy rag radn aral hy bownans.

Woja an droglabm-ma, hi a wrug cessya hy studhyansow fisek ha dalleth lymna. Hi a wre devnydh a dybyansow a-barth taclow o wharvedhys dhedhy. Lies gweyth yth o hy lymnansow screuthus, yma meur anedhans ow tisqwedhes payn ha'n bownansow anwhek a venenes, specyly hy thybyansow a-dro dhe vos dyallus dhe gawas flehes. Pymthek ha dew ugens a hy 143 lymnans yw a hy honan. Hi a veu awedhys ynwedh gans gonisogeth genesik Mexico, disqwedhys yn liwyow spladn, gans kemysk a [[realieth]] ha [[surrealieth]]. Hy lymnansow a wrug tedna dynyans Diego Rivera, lymner neb a wrug hi demedhes yn tiwedhes.

Henwys yw obereth Kahlo traweythyow "surrealydh", ha kyn whrug hi restry disqwedhyansow art lower termyn gans surrealyon a Ewrop, nyns o da gensy hi an label-ma. Hy dynyans orth themys [[benyn]], ha'n lendury disqwedhys yn hy lymnansow, a's gwrug fygur cult a [[femynystieth]] yn degvledhednow diwettha an [[20ves kansbledhen|20ves cansvledhen]]. Radn a hy obereth a ell bos gwelys orth Hendrajy Frida Kahlo, trovys yn hy genesygla ha hy thre yn mestrevow [[Sita Meksiko|Cita Mexico]].

== Kevrednow yn-mes ==
{{commons|Frida Kahlo}}
* [http://www.fridakahlofans.com/ Bownans hag art Frida Kahlo]

[[Klass:Kemynegoryon]]
[[Klass:LKDT]]
[[Klass:Lymnoryon]]
[[Klass:Meksiko]]
[[Klass:Mernansow 1954]]
[[Klass:Socyalydhyon]]
