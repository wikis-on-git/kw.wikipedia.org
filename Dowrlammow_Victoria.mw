{{Lle | fetchwikidata=ALL | suppressfields = }}

'''Dowrlammow Victoria''' (yeth Lozi: ''Mosi-oa-Tunya'', "An mog hag a darenn"; yeth Tonga: ''Shungu Namutitima'', "Dowr Bryjyon") yw dowrlam war an [[Dowr Zambesi]] yn Afrika Soth. Prederys yw avel onan a [[Dowrlam|dhowrlammow]] brassa an Bys dre reson y lester (1708m – 5604 tros-hys). Desedhys yw war an or yntra [[Zambi]] ha [[Zimbabwe]]. Apoyntys veu avel [[Ertachva an Bys UNESCO]] yn 1989, an unnik unn yn Zambi hag onan a bymp yn Zimbabwe.
==An hanow==
David Livingstone, an kannas eglos ha hwithrer tiryow a [[Alban]], o an kynsa European dhe vires orth an dowrlam yn 1855. A-dhesempis ev a’y henwis dhe enora [[Viktorya|Myghternes Viktorya]], mes kemmyn yw an hanow Lozi ''Mosi-oa-Tunya'' ha’n Rol Ertachvaow an Bys a aswonn an dhew hanow.
==Myns==
Nyns yw Dowrlammow Victoria an dowrlam ughella y’n Bys, na’n ledanna naneyl, mes aswonnys yw avel an dowrlam brassa y’n Bys, drefen y lester (1708m) hag ughelder (108m – 354 tros-hys). Ymons i diwweyth ughelder Dowrlammow Niagara yn Amerika North ha moy ages diwweyth aga lester. Diskargans an avon a wra varya polta, gans seson glawek yntra mis Du bys mis Ebrel, ha seson segh rag remenans an vledhen. Ewon a’n dowrlam a drehav dhe ughelder moy ages 400m, treweythyow diwweyth henna, y hyllir y weles dhyworth 50km ha moy. An liv leha (dalleth mis Du) yw degves rann a’n liv moyha (dalleth mis Ebrel). Yma prederow bos chanj an [[hin]] owth ynkressya an varyans ma.
[[Restren:Cataratas_Victoria,_Zambia-Zimbabue,_2018-07-27,_DD_07.jpg|600px|thumb|Skeusen a’n dowrlam, ow tiskwedhes an bons hyns horn ha’n keynansow]]
==Keynansow==
Yn-dann an dowrlam yma kevres a geynansow eskniys gans an dowr le mayth o gwanderow y’n [[Karrek|karrygi]] (torvaow yn [[basalt]] dre vras). I a hembronk ygam-ogam drefen an dowr dhe dhisplegya unn dorva wosa y gila. Lemmyn usys yns i rag sportow aventur, kepar ha skathow klos dowr gwyls, lamma bunjee ha kayakya.
==An hyns horn ha tornyaseth==
Cecil Rhodes ha’y ‘Kowethyans bretennek-Afrika Soth’ a vynnas efani rewl an [[Emperoureth Breten Veur|emperoureth vretennek]] pella dhe’n north, ha dhe wul henna, ev a restras drehevelyans hyns horn dhyworth Cape Town dhe’n dowrlam yn 1905, dres pons pur ogas dhe’n dowrlammow, hag erbynn 1909 mar bell avel [[Repoblek Werinel Kongo]] belgek y’n north. Drehevys veu ostel yn 1904, an Victoria Falls Hotel, awos tornysi dhe dhalleth dos dhe weles an tennvos.
Bys dhe diwedh an 1990ow, a-dro dhe 400,000 a dus an vledhen a wre vysytya an tyller, an brassa rann anedha war du Zimbabwe. A-dhia an termyn na, kudynnow politek yn Zimbabwe a styr dell wra le a dus mos dhe’n ostelyow ena ha moy dhe’n ostelyow yn Zambi.
==Godhvewnans==
Desedhys yw dew [[Park Kenedhlek|bark kenedhlek]] byghan ogas dhe’n dowrlammow. I a gomprehend [[Olifans|olifanses]], jirafes, [[Lew|lewyon]], bualyon Afrika ha gaverewiges.


<gallery>
Statue_of_David_Livingstone_at_Victoria_Falls.jpg|skeusennik|Delow a David Livingstone desedhys war lann Dowr Zambesi yn Zambi
Victoria_Falls_Bridge_Aerial.jpg|thumb|Pons Dowrlammow Victoria 
VictoriaFalls2018d.jpg|thumb|Dowrlammow Victoria dhyworth glann Zimbabwe, ow tiskwedhes Dowrlamm an Jowl
Satellite_view_of_Victoria_Falls.jpg|thumb|Dowrlammow Victoria gwelys dhyworth an efanvos (Gorsav Efanvos Keswlasek)
Victoria_Falls_from_the_air_1972.jpg|thumb|right|Dowrlammow Victoria dhyworth an ayr, ow tiskwedhes an ewon
Grade_5_Rafting_op_de_Zambezi_Rivier!_(6573890261).jpg|skeusennik|Skath klos dowr gwyls y'n keynans yn-dann an dowrlam
</gallery>

[[Klass:Afrika]]
[[Klass:Dowrlammow]]
[[Klass:Ertachva an Bys UNESCO]]
