{{Lle | fetchwikidata=ALL | suppressfields = }}

'''Dowrlammow Victoria''' (yeth Lozi: ''Mosi-oa-Tunya'', "An mog hag a darenn"; yeth Tonga: ''Shungu Namutitima'', "Dowr Bryjyon") yw dowrlamm war an Dowr Sambesi yn Afrika Soth. Prederys yw avel onan a dhowrlammow brassa an Bys dre reson y lester (1708m – 5604 tros-hys). Desedhys yw war an or ynter [[Sambi]] ha [[Simbabwe]]. Apoyntys veu avel [[Ertachva an Bys UNESCO]] yn 1989, an unnik unn yn Sambi hag onan a bymp yn Simbabwe.
==An hanow==
David Livingstone, an kannas eglos ha hwithrer tiryow a Alban, o an kynsa European dhe vires orth an dowrlamm yn 1855. A-dhesempis ev a’y henwis dhe enora Myghternes Victoria, mes kemmyn yw an hanow Lozi ''Mosi-oa-Tunya'' ha’n Rol Ertachvaow an Bys a aswonn an dhew hanow.
==Myns==
Nyns yw Dowrlammow Victoria an dowrlamm ughella y’n Bys, na’n ledanna naneyl, mes aswonnys yw avel an dowrlamm brassa y’n Bys, drefen y lester (1708m) hag ughelder (108m – 354 tros-hys). Ymons i diwweyth ughelder Dowrlammow Niagara yn Amerika North ha moy ages diwweyth aga lester. Diskargans an avon a wra varya polta, gans seson glawek ynter mis Du bys mis Ebrel, ha seson segh rag remenans an vledhen. Ewon a’n dowrlamm a drehav dhe ughelder moy ages 400m, traweythyow diwweyth henna, y hyllir y weles dhyworth 50km ha moy. An liv leha (dalleth mis Du) yw degves rann a’n liv moyha (dalleth mis Ebrel). Yma prederow bos chanj an hin owth ynkressya an varyans ma.
[[Restren:Cataratas_Victoria,_Zambia-Zimbabue,_2018-07-27,_DD_07.jpg|600px|thumb|Skeusen a’n dowrlamm, ow tiskwedhes an bons hyns horn ha’n keynansow]]
==Keynansow==
Yn-dann an dowrlamm yma kevres a geynansow eskniys gans an dowr yn le mayth o gwanderow y’n karrygi (torvaow yn basalt dre vras). I a hembronk ygam-ogam drefen an dowr dhe dhisplegya unn dorva wosa y gila. Lemmyn usys yns i rag sportow aventur, kepar ha skathow klos dowr gwyls, lamma bunjee ha kayakya.
==An hyns horn ha tornyaseth==
Cecil Rhodes ha’y ‘Kowethyans bretennek-Afrika Soth’ a vynnas efani rewl an emperoureth bretennek pella dhe’n north, ha dhe wul henna, ev a restras drehevelyans hyns horn dhyworth Cape Town dhe’n dowrlamm yn 1905, dres pons pur ogas dhe’n dowrlammow, hag erbynn 1909 mar bell avel Kongo belgek y’n north. Drehevys veu ostel yn 1904, an Victoria Falls Hotel, awos tornysi dhe dhalleth dos dhe weles an tennvos.
Bys dhe diwedh an 1990ow, a-dro dhe 400,000 a dus an vledhen a wre vysytya an tyller, an brassa rann anedha war du Simbabwe. A-dhia an termyn na, kudynnow politek yn Simbabwe a styr dell wra le a dus mos dhe’n ostelyow ena ha moy dhe’n ostelyow yn Sambi.
==Godhvewnans==
Desedhys yw dew bark kenedhlek byghan ogas dhe’n dowrlammow. I a gomprehend olifanses, jirafes, lewyon, bualyon Afrika ha gaverewiges.


<gallery>
Statue_of_David_Livingstone_at_Victoria_Falls.jpg|skeusennik|Delow a David Livingstone desedhys war lann Dowr Sambesi yn Sambi
Victoria_Falls_Bridge_Aerial.jpg|thumb|Pons Dowrlammow Victoria 
VictoriaFalls2018d.jpg|thumb|Dowrlammow Victoria dhyworth glann Simbabwe, ow tiskwedhes Dowrlamm an Jowl
Satellite_view_of_Victoria_Falls.jpg|thumb|Dowrlammow Victoria gwelys dhyworth an efanvos (Gorsav Efanvos Keswlasek)
Victoria_Falls_from_the_air_1972.jpg|thumb|right|Dowrlammow Victoria dhyworth an ayr, ow tiskwedhes an ewon
Grade_5_Rafting_op_de_Zambezi_Rivier!_(6573890261).jpg|skeusennik|Skath klos dowr gwyls y'n keynans yn-dann an dowrlamm
</gallery>

[[Klass:Dowr]]
[[Klass:Ertachva an Bys UNESCO]]
