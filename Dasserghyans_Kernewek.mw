'''Dasserhyans an taves [[Kernowek]]''' a dhallathas yn [[1904]] gans dyllans ''[[Handbook of the Cornish Language]]'', gans [[Henry Jenner]].

==Istori==
Wosa Jenner, [[Robert Morton Nance]] a wre hembrenkya an movyans a-barth Kernowek. 

==Studh arnowydh==
Yma teyr rannyeth "ha hanter" y'n yeth kernowek dasserhyes:
* ''[[Kernewek Unys]]'' (~1929)
** ''[[Kernowek Unys Amendys]]'' (~1997)
* ''[[Kernewek Kemmyn]]'' (~1986)
* ''[[Kernuack Nowedga]]'' (~1986)

Nebes flehes re dhyskis Kernowek dasserhyes avel vammyeth dhyworth aga herens a Gernowegoryon. An Dasserhyans re askorras niver veur a hwelyow [[lyenn Kernewek|lien Kernowek]] ynwedh. Mes yma lies kaletter hwath rag an yeth: nyns eus plas fast rag Kernowek yn [[adhyskans yn Kernow|adhyskans]], hag yma lies studhyer an yeth owth hedhi gul devnydh anodho wosa dhiwedh y studhyans. 

Savla nowyth an yeth avel [[taves ranndiryel|daves ranndiryel]], gwaynyes yn 2002, a wra chons rag avonsyans meur. A-dhia an vlydhen na, niver a fondyansow a-barth an taves re veu gwrythys, yn arbennek [[Keskowethyans an Taves Kernowek]], hag unn [[Rewlyores rag displegya an Taves Kernowek]] a veu dewisys. An [[Strateji rag an Yeth Kernowek]] re veu dyllys.

A-dhia 2006, yma keskusulyans tu hag unn furv skrifys savonek. [[Kernowek Standard]] a veu avonsyes gans [[UdnFormScrefys]], unn bagas ledan a skoodhoryon skrif-komposter hengovek. [[Albert Bock]] ha [[Ben Bruch]] a wrug profya [[Kernowek Dasunys]] avel dhasfurvyans Kernewek Kemmyn. Yn mis Kevardhu 2007, bagas ''ad hoc'' a wrug devisya furv savonek yntra Kernewek Kemmyn ha Kernowak Standard. Byttegyns, nag yw manylyon oll ervirys ha dyllys hwath.

==Bagasow==
Lies fondyans a hwil avoncya an yeth kernowek.
* [[Agan Tavas]] a skoodh Kernewek Unys [http://www.agantavas.org.uk]
* [[Burow Europek an Yethow Nebes Kewsys]]: yma ganso dregh kernowek
* [[Dalleth]] a skoedhyas megyans fleghes dre Gernewek (lemmyn rann [[Kowethas an Yeth Kernewek]] yw)
* [[Gorseth Kernow]]: yma dhedhi kevrennow gans gorsedhow erel yn [[Kembra]] ha [[Breten Vyhan|Breten Vian]]; bardhek/drewydhek yw hy hengovyon hag arwodhogeth [http://www.gorsethkernow.org]
* [[Kowethas an Yeth Kernewek]] a skoodh Kernewek Kemmyn hag a dhyllo ''[[An Gannas]]'' [http://www.cornish-language.org/Cornish/Switch.asp?lang=2]
** [[Kesva an Taves Kernewek]] [http://www.kesva.org.uk]
* [[Teer ha Tavas]] a skoodh Kernewek Nowyjya[http://www.teerhatavas.org/]
** [[Cussel an Tavas Kernuack]] a skoodh Kernewek Nowyjya hag a dhyllo ''[[An Garrack]]''

==Gwelewgh ynwedh==
* [http://www.govel.net Govel Geryow] Yma an wiasva ma ow kasa y hwrello Kernowegoryon geryow nowyth warbarth, herwydh an edhomm

{{stokk-yeth}}

{{Porth Kernow}}
[[Category:Kernowek]]
