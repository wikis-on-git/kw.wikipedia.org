[[Restren:Newquay Tram Track 1.JPG|skeusennik|Hyns an tramlergh a junyas dhe'n porth yn Tewyn Plustri yw hyns-kerdhes y'n jydh hedhyw.]]
'''Hensi-tram Treffry''' o bagas a hensi-tram monow yn [[Kernow]] a dhrehevis gans [[Joseph Treffry]] (1782 - 1850), perghennek tir ha den negys. Drehevys a vons rag provia karyans dhe lies bal ha pytt a askorras [[metol anhornek]], growan ha pri china y'n arenebedh yntra [[Glynn Gwernan]] ha [[Tewyn Plustry|Tewyn Plustri]]. An hensi-tram a dhevnydhyas mergh, owth usya power dowr hag ethen war blenow goleder, ha wor'talleth yth obersons yn mellen gans an [[Dowrgleudh Porth]] ha'n porth dhe [[Lanndreth-Porth|Borth]], keffrys byldyes gans Treffry. Onan a'n hensi a dremenas an Glynn Gwernan war [[Ponsfordh Treffry|Bonsfordh Treffry]], an brassa ponsfordh yn Kernow pan veu byldyes.

An hensi-tram a vey ygerys yn rannow a-dhyworth 1835 dhe 1870. I a brovias gwellheans dramatek yn karyans monow, mes yn teknogel yth esens dedhyes, hag i a veu dasworrys yn 1874 gans [[Hyns-horn Monow Kernow]], kompani rych y vona a gevarghewas meur yn gwellhe karyans hyns-horn y'n arenebedh, ow kul an linennow moy gwiw rag oberans gans lokomotyvyow hag owth aga ystyn.

An rannow derowel a veu gorrys heb odhom a Reyth an Senedh, avel aventur privedh, ha nyns yw styryes hanow an linennow; nebes skriforyon a refer dhedha avel ''Hyns-horn Treffry'' ha variennow erel a'n titel. Hyns-tram a styr hyns-horn drehevys yn skav nag usi parkyes dell yw usys. Hemm yw gnas essensek a [[hyns-tram]], ow komprehendya linennow trethysi war stretow yn arenebedhow trevek.

Y'n jydh hedhyw yma rannow a hyns an hyns-tram yw devnydhyes hwath gan trenow trethysi owth oberi avel [[Linen Arvordiryow Atlantek|Linen Arvordir Atlantek]] yntra Porth a Tewyn Plustri.

== Gwelewgh ynwedh ==

* [[Rol a hensi-horn yn Kernow]]
* [[Hyns-tram (diwysyansek)]]

[[Klass:Kernow]]
