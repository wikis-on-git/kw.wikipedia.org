[[Restren:Sugar 2xmacro.jpg|skeusennik|Moghheans a reun sukros, an sugra moyha kemmyn.]]

'''Sugra''' yw an hanow kemmyn rag niver a gesstoffow kymyk, niver anedha gans blas melys. Dre vras, kampollys yw sukros, laktos po fruktos. Komprehendys yw sugra yn nebes sortow a [[Boos|voos]], po keworrys yw dhodho rag provia blas melys. 

Hanow sugra normal (an huni yw keworrys dhe voos dell yw usys), tennys yn mes a gorsen sugra po betys sugra, yw sukros. Kevys yw fruktos yn [[frothen|frooth]]. Avel kymygow, sukross yw gwrys a dhew sort a sugra le (ha glukos yw an moyha kemmyn a'n re ma, fruktos ha galaktos yw an erel). An [[korf]] denel a dreyl sukros dhe vos glukos. Fruktos ha glukos yw kevys yn mel.

Sort a [[Karbohydrat|garbohydrat]] yw sugra. Hemm yw drefen aga bos gwrys a [[Karbon|garbon]], [[hidrojen]] hag [[oksyjen]]. Karbohydratow a yll bos ''karbohydratow sempel'' po ''karbohydratow komplek''. Karbohydratow sempel yw gwrys a onan po nebes a'n sortow sugra byghan. Karbohydratow komplek yw gwrys a lies unn a'n sortow sugra byghan. 

[[Starcha]] yw kymygen kevys yn bosow kepar ha [[bara]], [[ris]] hag [[Aval dor|avalow dor]]. Karbohydrat komplek yw gwrys a lies [[molekulen]] glukos. Pan vo starcha dybrys, an korf a'y dreth dhe sugra le. [[Ensaym]] yw keworrys dhe'n boos y'n [[ganow]], mes ny wra oberi bys dhe dhrehedhes an [[sagh boos]]. Divlas yw starcha y'n ganow. 

[[Brasil]] a askorr an moyha a sugra an person, ha konsumyans [[Eynda]] a sugra yw an moyha a bub gwlas. 

Kesstoffow kymyk erel nag yw sugra a yll bos usys rag ri blas melys. Onan anedha, stevia, a dheu dhyworth plans a'n keth hanow. Erel, kepar hag aspartame, yw synthetek yn tien. Tus a's usya rag avoydya kudynnow yeghes kawsys gans sugra. An posekka a'n re ma yw [[kleves melys]]. 

Sugra a dheu yn liwyow dyffrans. Rag ensampel, keworrys yw molas dhe sugra rag gul sugra gell. Usys yw yn fenowgh rag kegina. Pub 100g a sugra a gomprehend 387 kalori.

<gallery class="center" widths="175px" heights="150px">
Sugar_beets_Morsan2.jpg|Betys sugra
Saccharose2.svg|Kesweyth kymyk sukros, gwrys a dhew sugra le
Cut_sugarcane.jpg|Korsen sugra terrys
Fructose_3D.png|Kesweyth fruktos
Sucrose_molecule.svg|kesweyth sukros
Wheat products.jpg|Boos ''starchus'' gwrys a ''garbohydratow komplek''
Brown_sugar_examples.JPG|ensamplow a sugra gell: Muscovado - topp, gell tewl - kledh, ha gell owrek - dyghow 
</gallery>
