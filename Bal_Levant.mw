[[Restren:Levant Mine - geograph.org.uk - 11268.jpg|skeusennik|An tyller balweyth dhe Levant.]]
'''Bal Levant''' ([[Sowsnek]]: ''Levant Mine'') yw bal deges y'n [[Arenebedh Balweyth Lannust]] yn [[Kernow]] West. Yma gwithti yn byldyansow koth war an tyller usi pywys gans an [[Trest Kenedhlek]] hag yma jynn-prenn Kernewek dhe'n tyller, usi an unsel y'n bys usi oberys gans ethen hwath yn y le gwreydhek.

== Istori ==
Y'n 19ves kansvledhen yth esa Kernow an askorrer posekka a gober y'n bys oll ha dhe'n pols ma yth esa Levant onan an balyow a hembronkas an erel yn-mysk an balyow Kernewek. A-dhia 1820, kober veu balyes dhe Levant ha sten a dheuth diwettha. Dhe dopp y askorrons yth esa 500 a dus owth oberi rag an bal. Yn 1857 jynn-den veu ynstallyes esa oberys gans ethen rag kotthe viaj an dus-bal yn hag a-dhyworth an bal down. Yth esa pymp jynn-ethen owth oberi war an tyller yn 1873 rag pompya ayr yn ha dowr a-dhyworth an bal ha rag oberi an jynn war arenep an dor.
[[Restren:Levant mine - geograph.org.uk - 712552.jpg|skeusennik|Bal Levant war an arvordiryow Kernow.]]
An bal a dhrehedhas downder a 1,968.5 tros-hys (600 meter) hag ev eth a-dro dhe 1.5 mildir (2.5 kilometer) yn-dann gweli an mor. Ev veu gwannhenwys "an bal yn-dann an mor". Wosa an bal dhe dhegea yn 1930, ev a leunhas gans dowr.

Yn 1959 an [[Bal Sten Gever]], usi 400 meter dhe'n north-est a Levant, a dhalathas ow hwilas rag monow y'n bal koth. Dowr veu pompyes a-dhyworth an bal ha mordhowr veu trovyes ow frosa yndho; hemma a dhiskwedhas yth o an dus-bal owth oberi pur ogas dhe weli an mor. Yn 1962 ha 1963 an bal veu selyes ha krefhes gans kestevyn. Dhe'n unn pols, kowfordh veu kleudhyes a-dhyworth Bal Gever dhe Val Levant, mes ny veu lower a vonow trovyes, ytho an bal Levant veu deges arta ha skorennow erel an bal Gever veu hwithrys y'ga le.

== Droglamm ==
[[Restren:Levant Mine (0375).jpg|skeusennik|Kalter an jynn-ethen dhe Val Levant.]]
War 20ves mis Hedra 1919 yth esa droglam y'n bal. 31 den-bal a verwis ha meur a dus erel veu shyndyes. Dhe bols an droglam yth esa 100 a dus war an jynn-den, pan derras korbel-staga an prenn. An prenn plommwedhek meur a godhas y'n shafta ha skwardya grisys an jynn-den ganso. Wosa hemma, ny veu an jynn-den ewnhes, hag isella nivelyow an bal veu forsakyes.

Yma CD kavadow henwys "Voices from Levant" (''Levow a-dhyworth Levant'') a gomprehend duryoryon an droglam ow kowsel a-dro dhodho hag ow leverel drolla an bal.

== Gweller ynwedh ==
* [[Diwysyans Balweyth yn Kernow]]
* [[Balweyth Sten]]
* [[Bal Crofty Soth]]
* [[Bal Sten Gever]]
* [[Bal Dorkoth]]

== Kevrennow ==
[https://www.nationaltrust.org.uk/levant-mine-and-beam-engine Levant Mine and Beam Engine] - Trest Kenedhlek (yn Sowsnek)

[http://www.cornish-mining.org.uk/areas-places-activities/levant-mine-and-beam-engine Levant Mine and Beam Engine]- Balweyth Kernewek: Ertach an Bys (yn Sowsnek)

[http://www.cornwall-calling.co.uk/mines/st-just-area/levant.htm Levant Mine] - Cornwall Calling (yn Sowsnek)

"[http://www.choughtapes.co.uk/voices_from_levant.html Voices from Levant]" - gwerthji war-linen Chough Digital (yn Sowsnek)

[[Klass:Balyow]]
