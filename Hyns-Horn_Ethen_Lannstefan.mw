[[Restren:Launceston, Launceston Steam Railway - geograph.org.uk - 81273.jpg|thumb|Krow Jynn dhe worsav Lannstefan. "Covertcoat" yw an jynn-ethen y'n imaj-ma.]]
Hyns-horn [[kledhrennow kul]] 1 tros-hys 11 1/2 meusva (597 mm) yw an '''Hyns-Horn Ethen Lannstefan''' ([[Sowsnek]]: ''Launceston Steam Railway'') a ober dhyworth an dre [[Lannstefan]] yn [[Kernow]]. Byldyes yw an hyns-horn war weli-kledhren an [[Hyns-Horn Kernow North]] hag ev a bon rag 2 1/2 mildir dhe [[Melinnowyth|Velinnowyth]], ple'ma park godrev.

== Istori ==

=== Hyns-horn Geyj Savonek ===
An kensa hyns-horn dhe dhrehedhes Lannstefan veu an [[Hyns-Horn Lanstefann ha Dewnans Soth]] a ygeris yn 1865 dhyworth Lannstefan dhe [[Aberplymm]], wosa henna denys veu an hyns-horn yn [[Hyns-horn an West Bras|Hyns-Horn an West Bras]]. An [[Hyns-Horn Loundres ha Soth West]] a ygeris y hyns-horn dhyworth Dibarthva Halwill, ystyn dhe Lannwedhenek yn rannow y'n 1890ow, ha wosa henna rann an [[Hyns-Horn Soth]]. Orth aga amal veu an dhew worsav Lannstefan: Gorsav HaWB a dhegeas yn 1962 ha gorsav an HS yn 1966.
[[Restren:Launceston Station.jpg|thumb|Gorsav Lannstefan an hyns-horn kledhrennow kul. ]]

=== Hyns-Horn Kledhrennow Kul ===
Yn 1965, Nigel Bowman a sawyas an lokomotyv-ethen "Lilian" dhyworth [[Mengleudh an Penrhyn|Mengleudh Leghen an Penrhyn]] yn [[Kembra]] North hag hy daswul dh'y ji yn [[Surrey]]. Wosa henna, ev a dhalathas ow hwilas le dhe vyldya hyns-horn dhe oberi y lokomotyv hag ev a wrug dewis Lannstefan yn 1971, wosa ow tybi a-dro dhe rann an weli-kledhren dhyworth [[Guildford]] dhe [[Horsham]] ha'n [[Hyns-Horn Lyton & Barnstaple]]. Prenas an weli-kledhren a dhuryas lower a vledhennow ha'n kensa rann a ygeris Dy'gol Stefan 1983. Ystynys o an hyns-horn yn rannow, yth esa'n ygeryans diwettha dhe Velinnowyth yn 1995 ow tri an hyns-horn dh'y hys kesres a 2 1/2 mildir.

== Lokomotyvyow ==
Oberys gans lokomotyv-ethen yw pub tren poblek, mes devnydhys yw an lokomotyvyow-motor rag hwel mentons. 
[[Restren:Lilian with tender.jpg|thumb|Lokomotyv-ethen "Lilian".]]

=== Lokomotyvyow-ethen ===
{| class="wikitable"
!Niver
!Hanow
!Bylder
!Eghen
!Niver Hwel
!Byldyes
!Dallathvos
!Merkyansow
|-
|
|''Lilian''
|Hunslet
|0-4-0 TD
|317
|1883
|Mengleudh Penrhyn 
|Boyler nowydh desedhys yn 1993 ha tender addyes yn 2008. 
|-
|
|''Covertcoat''
|Hunslet
|0-4-0 TD
|679
|1898
|Mengleudh Dinorwik
|Kab ha tender addyes dhe Lannstefan.
|-
|
|''Velinheli''
|Hunslet
|0-4-0 TD
|409
|1886
|Mengleudh Dinorwik
|Piwys yn privedh gans James Evans, ex-Hyns-Horn Nans Enni. 
|-
|
|''Dorothea''
|Hunslet
|0-4-0 TD
|763
|1901
|Mengleudh Dorothea
|Gwithys dre 22 bledhen gans Kay Bowman, kensa ethenyans yn mis Du 2011 hag entra servis yn 2012. 
|-
|89
|''Perseverance''
|C. Parmenter
|2w-2TBP<sup>[1]</sup><br>
0-2-2TBP
|
|2004
|
|Byldyes war jassis Hudson.
|}

=== Lokomotyvyow-motor ===
{| class="wikitable"
!Niver
!Hanow
!Bylder
!Eghen
!Niver Hwel
!Byldyes
!Dallathvos
!Merkyansow
|-
|38
|
|English Electric
|2w-2-2-2wRE
|761
|1930
|Hyns-Horn an Sodhva Bost
|Displegyes yn gwithti.
|-
|42
|
|English Electric
|2w-2-2-2wRE
|
|1930
|Hyns-Horn an Sodhva Bost
|Dhe vos eylvyldyes avel bogi-power kledhrengarr. 
|-
|
|
|Motor Rail
|4wDM
|5646
|1933
|Grove Heath, Ripley, Surrey
|
|-
|
|
|N. Bowman
|4wBER
|
|1986
|
|Trolli Hwithrans
|-
|
|
|Launceston SR
|4wDER
|
|2004
|
|Trolli Hwithrans
|}

== Kochys ha karvenow ==
Yma peswar koch dhe'n hyns-horn. Bylydes dhe Lannstefan o pub unn. Yma lower a garvenow boks, legh ha karvenow a omhwel. 

== Towlow ==
Towl termyn hir yw rag an hyns-horn dhe ystyn gan diw vildir dhe'n wig Egloskeri, owth ynkorfora hyns-dewrosa nowydh.

[[Klass:Hensi-horn]]
