{{Lle | fetchwikidata=ALL | suppressfields = }}

'''Park Kenedhlek Istorek Trakai '''  yw [[Park Kenedhlek|park kenedhlek]] yn [[Lithuani]] Soth, onan a bymp y’n wlas. Apoyntys veu yn 1992 dhe witha cita istorek Trakai, 25km dhe’n west a [[Vilnius]], penncita an wlas. Ev yw an unnik park kenedhlek istorek yn [[Europa]].
[[Restren:Map_of_trakai.JPG|500px|left|Mappa Trakai]]
[[Restren:Trakai_Island_Castle,_Lithuania_-_Diliff.jpg |500px|right|Kastel Enys Trakai]]
==Tirwedh==
Furvyes veu tirwedh an ranndir gans [[rewliv]]. Kadonyow breow a dereyl gans nansow keslinek. Lenwys yw an nansow gans lynnyn, re anedha kul ha down, re erel ledan ha bas. Yma 32 a lynnyn y’n park. An brassa yw Lynn Galvė, gans 21 a enesow, hag yw junnys dhe deyr lynn aral.

==Bewnans gwyls==
Posek yw an park rag [[Edhen|ydhyn]] hag bronnviles. Yma lies ekosystem dhe’n park, ow komprehendya koswigow, keunegennow ha lynnyn. Y’n koswigow koth yma derow, owrwern, onn hag elow. 1324 a blansow, 42 a vronnviles, 240 a ydhyn, 24 a buskes ha 17 a [[Diwelvennek|dhiwelvennoges]] yw rekordys y’n park. Bewva yw Lynn Plomėnų dhe lies medherik, gans meur a heyji yn keunegen Plomėnų yn ogas.

==An Kastylli==
Drehevys veu kastel war enys yn Lynn Galvė  gans an Arghdhuk Kęstutis y’n 1360ow, mes moghhes veu erbynn 1409 gans Arghdhuk Vytautas Veur. Keworrys veu kastel aral war gonna tir yn ogas. Wosa 1600, tamm ha tamm kastel an enys dheuth ha bos magoryow. Daswrys veu ynter 1946 ha 1961. Erbynn lemmyn, tennvosow tornyas pur bosek yw Kastel Enys Trakai, Kastel Konna Tir Trakai, Manerji Užutrakis ha’y lowarth ha’n lynnyn hag yw usys rag golya ha revya.
==Mirva Kastel Enys Trakai==
<gallery>

Trakai_oro_svente.jpg |thumb|right|Pel ayr a-ugh Kastel Enys Trakai yn mis Hwevrer

2_litai_(1993).jpg|thumb|Skeusen a Gastel Enys Trakai war noten arghantti Lithuani
Marszewski_Trakai_Castle.jpg|thumb|[[Liwans|Lymnans]] a vagloryow an kastel dhyworth 1866 gans Joseph Marszewski
Trakai-castle-ruins-old-photo-about-1870-1880.jpg|thumb|Skeusen a’n gastel, c.1870
Trakai_Island_Castle_2.jpg|thumb|A-ji dhe’n kastell
</gallery>
==Mirva tennvosow erel==
<gallery>
Trakai Peninsula Castle panorama.jpg|thumb|523 px|center|Kastel Konna Tir Trakai 
N_trakai_1pilis.JPG|thumb|Tour moyha Kastel Konna Tir Trakai
Lake_Galvė_-_view_from_camping.JPG|thumb|Lynn Galvė
Uzutrakis_autumn.jpg|thumb|Manerji Užutrakis
Jozef_Tyszkiewicz_(1868–1917).jpg|thumb|Jozef Tyszkiewicz (1868-1917), perghen an manerji 
Kiejstut.JPG|thumb|Arghdhuk Kęstutis
Plomenai2013.JPG|thumb|Lynn Plomėnų
TrakaiBurg2011.ogv |thumb|Gwydhyow a dennvosow Trakai
</gallery>

[[Klass:Parkow kenedhlek‎]]
[[Klass:Lithouani]]
