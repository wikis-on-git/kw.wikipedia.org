{{Taklow| fetchwikidata=ALL | onlysourced=no| suppressfields=  |caption = Bob Marley}}
[[Restren:Reggae double riff on D and Em64.png|thumb|right|upright=1.6|Gitar ''skank'', resyas reggae {{audio|Reggae double riff on D and Em64 shuffle.mid|An pols reggae|help=no}}]]
'''Reggae''' yw eghen a ilewydh a dheuth a [[Jamayka]] y'n 1960ow diwedhes. Usys yw an term ynwedh dhe gampolla ilewydh gerysda arnowydh Jamayka ha'y ''diaspora''. Sengel gans Toots and the Maytals, "Do the Reggay" yn 1968 o an gan gynsa dhe usya an ger "reggae", ow henwel an eghen ha'y gomendya dhe bobel an bys. Rag bos kewar yn tien, reggae yw eghen a ilewydh delenwys gans ''mento'' hengovek, jazz amerikanek ha 'resyas ha hireth' (''rhythm and blues''), hag esblegys dhyworth an eghennow kyns a ska ha rocksteady. 
 
Dell yw usys, testennow reggae yw nowodhow, kyhwedhlow ha kampollow politek. Aswonnys yw yn es drefen an gorthboynt ynter isbols an gitar faborden ha'n tabour, ha'n rann resyas dreusakenek. An ilow a'n jeves ''chops'' rewlys war an dreusaken (gelwys "skank”) gwariys gans gitarydh resyas. An tabour faborden  a skwatt war an nessa ha peswora pols y'n barr (gelwys an “drop”). Dalleth reggae o yn ska ha rocksteady, ha dhyworth an diwettha reggae a gavas devnydh an gitar faborden avel daffar frappyans.    

Yma kevren ogas yntra reggae ha Rastafari, kryjyans Afrokresek a dhisplegyas yn Jamayka y'n 1930ow, ow skoodhya Pan-Afrikanieth. Wosa devedhyans reggae, Rastafarieth ynwedh a dheuth moy gerysda yn ollvysel. Kemmyn yw kanoryon reggae dhe usya Sowsnek Jamayka po rannyeth Jamayja yn aga hanow, gans niver a eryow/themow dhyworth Rastafari, kepar ha Babylon, sinsemilla/ganja (kanabys yw sakrys dhe holyoryon an kryjyans), Jah (Duw) ha kethneth. Byttegyns, kenys yw reggae yn lies yeth, ow komprehendya Kembrek (Geraint Jarman ha'n Cynganeddwyr), Iwerdhonek (Breag), Rewenysek (Hjálmar) ha Kernewek (Bagas Degol).

Erbynn hedhyw yma lies versyon a reggae, ow komprehendya:
* Reggae Roots - gwrys meurgerys gans artydhyon kepar ha Bob Marley and the Wailers ha Peter Tosh, an geryow a gampoll tybyansow Rastafari a 'Dhehweles dhe Afrika', komparya kethneth ha trevesigoleth dhe gethneth biblek yn Babylon, ha kryjans yn unn Duw (Jah) diskwedhys yn person Emperour Haile Selassie a [[Ethiopi]].
* Dub - eghen a reggae a wra devnydh a eylkemyska darnow a ganow erel gans moy a boslev war an gitar faborden ha tabour. Sly ha Robbie, Mikey Dread hag Augustus Pablo o posek y'n eghen ma.
* Rokk karoryon/Lover's Rock - an kanow a gampoll kerensa. Y teuth an eghen ma dhyworth Loundres y'n 1970ow gans artydhyon kepar ha Janet Kay.
* Hip Hop - ''toasting'', hemm yw kewsel dres an ilow veu devisys gans DJow yn Jamayka y'n 1950ow. Pan eth DJ a Jamayka (Kool Herc) dhe [[Evrok Nowydh]] y'n 1960ow diwedhes, hemm a ledyas dhe dhisplegyans hip hop gans Amerikanyon.
* Dancehall - displegys gans artydhyon kepar ha Yellowman hag erel. An geryow o pur reydhek ha freydhek. Raggamuffin o versyon elektronek a'n eghen ma.
* Reggaeton - yw versyon o reggae a gemyskas reggae hengovek hag ilewydh Latin-Amerikanek.
<gallery>
UB40in2010.jpg|An bagas sowsnek, UB40
Coachella_TATM.jpg|Toots and the Maytals
SlyDunbar1979.png|Sly Dunbar a Sly ha Robbie
Yellowman_backed_by_Sagittarius_Band,_Bersenbrueck_2007_-1_(cropped).jpg|Yellowman
Kool_Herc.jpg|Kool Herc
GeraintJarman.jpg|Geraint Jarman
</gallery>

{{Posek 1,000}}

[[Klass:Ilow]]
