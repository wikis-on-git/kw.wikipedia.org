{{Tyller| fetchwikidata=ALL | onlysourced=no| suppressfields= }}

'''K2''' yw an menydh nessa ughella y'n bys. Rann yw a venydhyow an Karakoram yn west an [[Himalayas]]. Y hanow a dheu dhyworth y vos an eyl venydh henwys war vappa a'n Karakoram. Kampollys an hanow Menydh Godwen Austen yn dedhyow an Raj Bretennek, mes skonyes an hanow gans an Kowethas Doroniethel Riel. Y sev war an or yntra Pakistan ha China. Estemys yw K2 avel an kalessa menydh dhe'y yskynna y'n bys, drefen y vos lower kalessa ages [[Menydh Everest]] saw tamm byghan isella dhodho. 31 Gortheren 1954, dew grambler a [[Itali]] a sewennas drehedhes an penn, Lino Lacedelli hag Achille Compagnoni. Ny veu an menydh yskynnys arta bys dhe 9 Est 1977, 23 bledhen yn tiwettha, pan waynyas para a [[Nihon]] y yskynna. Erbynn mis Est 2004, 246 a bobel re yskynnsa K2 kyn yskynnsa 2,238 Everest kettermyn. Y ferwis 67 a grambloryon dhe'n lyha orth assaya, ow komprehendya 13 dres 1986 hag 11 yn Est 2008. Erbynn an vledhen na, estemys y ferwis 27% a'n bobel a sevis war benn K2 war an fordh yn-nans. 
[[Restren:K2_from_North.jpg|skeusennik|300px|left|K2 dhyworth an Ogledh]]
[[Restren:K2-Animation_280611_DLR-Logo_1280x720.ogv|skeusennik|center|300px|Gwydhyow a-derdro K2]]
[[Klass:Menedhyow]]
