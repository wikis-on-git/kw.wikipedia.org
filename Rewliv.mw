{{Taklow| fetchwikidata=ALL | onlysourced=no| suppressfields= }}

'''Rewliv''' yw korf termyn hir a rew hag a way prest drefen y boos y honan. 
[[Restren:RewlivB.jpg|skeusennik|400px|left|An barth kreuni]]
[[Restren:Tirfurvow_rewlivel_B.jpg|skeusennik|right|400px|Tirfurvow rewlivel]] 
Rewliv a furv le mayth yw kreunans an ergh moy ages ablasyans dres lies bledhen, yn fenowgh kansvledhynnyow.  Yn lent rewlivow a dhifurv ha frosa drefen aga fosow. Hemm a furv [[Krevass|krevassow]], seracs, ha rewlammow. I a skravinas [[karrek]] hag atal dhyworth yn-dann an rewliv ha gwwruthyl [[Tirfurv rewlivel|tirfurvow]] kepar ha [[Komm|kommow]], [[Marian|marianow]] po [[Fyord|fyordow]]. Rewlivow a furv war an tir hepken, ytho dyffrans yns i dhe [[Morrew|vorrew]].  

War an Nor, 99% a rew rewlivel yw komprehendys a-ji lienyow rew (aswonnys ynwedh avel "rewlivow brastiryel") yn ranndirow penneghlek, mes rewlivow yw kevys yn kadonnow menydhyow war bub brastir a-der [[Ostrali]]. 

Rew rewlivek yw an kreun moyha a [[Dowr|dhowr]] fresk (69% a dhowr fresk an bys yw yn lienyow rew). Drefen bos mas rewlivel effeythys gans chanjys hir y'n [[hin]], r.e. [[kodhans]], tempredh kresek ha gorher [[Komolen|komol]], chanjys yn mas rewlivow yw an finna menegoryon a janj hinek, ha kaws meur a varyansow yn nivel an mor. 

[[Restren:Sortow_a_rewlivA.jpg|skeusennik|400px|Sortow a rewliv]] 
== Sortow a rewliv ==
Klassys yw rewlivow herwydh aga shap, myns, gnasow tesel hag omdhegyans. 
=== Rewlivow Alpek ===
; '''Rewlivow Alpek''' :Rewliv hag a furv war doppow ha ledrow menydhyow heb gorheri oll an tirwedh .
; '''Pansow [[Amalrewlivans#Argerdhow amalrewlivans|erghtewedha]]''' :  Ranndir byghan a syns ergh dres an vledhen, hag a dhispleg dhe rew. 
; '''Rewliv [[Komm|komm]]'''  : Rewliv komm yw an sewyans a erghtewedha, owth esknias nans shap bolla ughel y'n menydhyow. 
; '''Rewlivow [[Nans U|nans]]''' : Rewlivow komm a dyv ha junya warbarth dhe furvya rewlivow [[Nans U|nans]]. 
; '''Krogrewliv''' : Krogrewliv yw rewliv komm hag yw ogas dhe vanshya.

<gallery class="center" widths="200px" heights="150px">
Wilcox_Pass_trail_at_the_Columbia_Icefields…the_Athabaska_glacier…note_ice_buses_(7897973894).jpg|Pansow erghtewedha a-ugh rewliv nans Athabaska, [[Kanada]]
Snow_patch_-_geograph.org.uk_-_946112.jpg|Klout ergh, arwodh a erghtewedha
Grosser_Aletschgletscher_3196.JPG|Rewliv nans, an Grosser Aletschgletscher, [[Swistir]]
Lowercurtis.jpg|Rewliv komm, Rewliv Lower Curtis yn Stat [[Stat_Washington|Washington]], [[Statys Unys]]
Mts._Athabasca_and_Andromeda_from_Wilcox_Pass2.jpg|Rewlivow komm ha nans
Angel_glacier_mt_edith_cavell.jpg|Krogrewliv, Rewliv Angel, Kanada
</gallery>

=== Rewlivow Brastiryel ===
; '''Rewliv brastiryel''' :Rewliv a worheri ogas dhe oll an tirwedh.
; '''Kappa rew''' :Korf a rew a worher an brassa rann a'n tirwedh yw kappa rew. Kappa rew a'n jeves arenebedh le ages 50,000 km<sup>2</sup> (19,000 mildir<sup>2</sup>). 
; '''Rewliv piedmont''' :Rewliv a dheu dhyworth kappa rew ha lesa orth dhrehedhes an iseltiryow yw gelwys rewliv piedmont. 
; '''Rewliv dowr mortid''' :Mar hwrello rewliv dhyworth kappa rew drehedhes an mor, henwys yw rewliv dowr mortid (''tidewater glacier'') Darnow a rew a derr dhe ves avel menydhyow rew.
; '''Lien rew''' :Korfow rewlivel moy ages 50,000 km<sup>2</sup> (19,000 mi<sup>2</sup>) yw gelwys lienyow rew. I a yll bos nebes km a dhownder ha nunantakow yw an unnik darnow a dir a-ughta. An unnik lienyow rew a-lemmyn yw [[Antarktika]] ha [[Greunland]]. Mar teutho an dhew lien rew, nivelyow ollvysel an mor via drehevel moy ages 70m. 
; '''Estyllen rew''' :Darnow a lien rew a ystyn dhe'n mor yw gelwys estyll rew. Dell yw usys tanow yns i.
; '''Fros rew''' :Rann ynn a lien rew a way yn uskis. I a hembronk dhe estylli rew po gwakhe dhe'n mor yn syth avel rewliv tardhell.

<gallery class="center" widths="200px" heights="150px">
Antarctica_6400px_from_Blue_Marble.jpg|Lien rew Antarktika
Vatnajökull.jpeg|Kappa rew, Vatnajökull yn Rewenys
Antarctic_Grows.jpg|Efander [[Morrew|morrew]] a-dro dhe Antartktika
Ross_Ice_Shelf_1997.jpg|Estyllen rew Ross
</gallery>

=== Rewlivow Godomm hag Yeyn ===
Y hyllir klassa rewlivow herwydh studh aga selyow. Mar kyll dowr teudh drehedhes goles an rewliv dre gowfordhow ha krevassys, yma moy a loub yn-dann an rew hag an rewliv a yll gwaya yn essa. Hemm yw gwir yn arbennik gans rewlivow Alpek. Nebes lienyow rew yw stag drefen aga bos rewys dhe'n garrek weli.
[[Klass:Rewlivans| ]]
