'''Kamera lusida''' (''camera lucida'' yn Latinek hag a styr ''stevell enowys'') yw devis optykel hag yw devnydhys avel gweres delinyans gans lymnoryon.  Patentys veu y'n vlydhen 1806 gans [[William Hyde Wollaston]]. Yma dustuni, dell hevel, ow tiskwedhes nag o an kamera lusida travyth moy yn gwiryonedh ages dastysmygyans a dhevis hag o desskrifys yn kler 200 blydhen a-varra gans [[Johannes Kepler]] yn y Dioptrice (1611).  Erbynn an 19ves kansblydhen desskrifyans Kepler galsa dhe goll yn tien, ha rakhenna denvydh ny jallenjas kwarel Wollaston.  An hanow "kamera lusida" a veu dismygys gans  Wollaston (g. Edmund Hoppe, Geschichte der Optik, Leipzig 1926) 

An kamera lusida a worr imaj an destenn yw mirys orti war an enep a dhelin an lymnor warnodho.  An lymnor a wel ha'n vu ha'n enep delinyans y'n keth termyn, kepar ha digloesyans dewblek jynn-skeusenn.  Dres hemma an lymnor a yll treusperthi poyntow a vri dhiworth an vu dhe enep an delinyans, hag a weres gans diskwedhes golokva ewn.  An lymnor a yll tresa hogen linennow an taklow y'n vu.  


[[image:cameralucida01.jpg|right|framed|A-dro dhe 1830 - gravyans ow tiskwedhes devnydh a gamera lusida.]]


#[[de:Camera lucida]]
#[[en:Camera lucida]]
#[[fr:Chambre claire]]
#[[ru:Камера-люцида]]
#[[sv:Camera lucida]]
#[[zh:投影描绘器]]
