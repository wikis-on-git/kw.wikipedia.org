{{Lle | fetchwikidata=ALL | suppressfields = }}

'''Park Kenedhlek Kuršių Nerija '''  yw [[Park Kenedhlek|park kenedhlek]] yn [[Lithuani]] West, onan a bymp y’n wlas. Appoyntys veu yn 1991 dhe witha taves tewes ha morlyn (an ''Curonian Spit'' yn Sowsnek). Hirder an taves tewes yw 98km, ha'n park a gomprehend an 52km pella dhe’n gogledh. Yn Russi yw an remenans. [[Ertachva an Bys UNESCO]] yw ynwedh.
==Furvyans==
Hwedhel koth Lithuanek a lever dell veu furvyes an taves tewes gans kowres henwys Neringa, neb a waria war an arvor. 
==Istori==
Desedhys y’n ranndir ma o Kaup, kresen bosek pagan war an fordh amber (hyns kenwerth).  Wosa digoswiga y’n Kresosow, tewynnow a worheri niver a wigow. Dasgoswiga a sewyas wosa 1825. An gwik Nidden (henwys Nida lemmyn) eth ha bos gerys-da gans limnoryon wosa 1890. Limnoryon a bris neb a wodriga ena a gomprehend Louis Corinth, Ernst Kirchner, Max Pechstein ha menegyansydhyon erel. Yn Rybachy fondys veu mirji ydhyn, an kynsa y’n bys. Wosa diwedh an Kesunyans Sovietek, tornasyeth eth ha bos pur bosek dhe’n ranndir.
==Ekosystem==
Omma yma an tewynnow gweythresek ughella yn Europa (ughder kresek dres 35m gans nebes anedha dres 60m). Pur bosek yw dhe ydhyn divroa, hag yma niver a ekosystemow dyffrans, dhyworth an treth, dre dewynnow, keunegennow, prasow ha lynnyn dhe'n morlyn meur.
<gallery>
Curonian_Spit_and_Lagoon.png|thumb|center|Mappa Taves Tewes Kuršių Nerija
Viesbutis,_Kavine_in_Nida.jpg |thumb|right|Ostel ha bosti yn Nida
Curonian_Lagoon.jpg |thumb|Skeusen Landsat a’n ranndir
Old_cemetery_in_Nida.jpg |thumb|Korflan koth yn Nida
Nidos_kopos_2008.jpg |thumb|An treth yn Nida
Nida_sand_dunes_(14573723178).jpg |thumb|Tewynnow Nida
</gallery>

[[Klass:Parkow kenedhlek‎]]
[[Klass:Lithouani]]
