'''Peter Aubrey Seymour Pool'''   (16 Meurth 1933 – 18 Me 1996) o istorier, hendhyskonydh ha lagher a [[Kernow|Gernow]].

==Bewnans a-varr==
Peter Pool a veu genys yn 1933 yn Konteth Durham dhe Aubrey Pool hag Elizabeth (neé New), an kottha a dhew flogh. 
Negys y das o kowethyas ynjyorieth yn [[Heyl]].  Peter a gavas y adhysk yn Skol St Erbyn, skol brivedh yn [[Pennsans]], kyns mos dhe Golji Keble, [[Rysoghen]] may studhyas lagha. Y removas dhe [[Loundres]] rag gul an apposyansow diwettha. Ena Pool a junyas Kowethas Kernewek Loundres. Ev a dhallathas dyski [[Kernewek]] dre skrifa orth [[Robert Morton Nance]]. Wosa hy dyski, y tyllas lyver ''Cornish for Beginners'' yn 1958, ha dos dyskader rag klassys yn Loundres .

==Dehweles dhe Gernow==
Wosa dehweles dhe Gernow avel lagher, yn kynsa yn [[Bosvenegh]] hag ena Fordh Morrep, Pennsans y’n kowethyas 'Pool, Purchas ha le Grice'.
Berdhys veu gans an hanow bardhek {{bardh|bardhek= Gwas Galva}} yn 1955. 
Yn 1965 ev a dhemedhis Audrey Randle Humphris ha hi ow kevranna an keth bern yn materyow kernewek esa a vern dhodho y honan. Nyns esa fleghes dhedha.
==Hwithrans ha sodhow==
Skolheygieth Pool a dochyas niver a destennow kelmys. An re ma o an yeth [[ Kernewek]], hendhyskonieth (dre vras yn Kernow west), rannyeth ha skrifow leel, istori a-dhiwedhes – yn arbennik a dro dhe Bennsans ha [[Pennwydh]] ha dogvennow kresosel istorek a Gernow. 

Yn y hwithrans y honan, ev a skrifas a-dro dhe bennfentynnyow henwyn tylleryow, patronyow mesyow, Alexander Daniell, an gwikor  a Bennsans y’n 16ves kansvledhen, istori burjestrevow Pennsans ha [[Marghasyow]], ha’n desten veu moyha kerys dhodho, bewnans hag ober Dr. William Borlase. 

Ev a spenas bledhynnyow owth oberi avel skrifenyas kynsa [[Kesva an Taves Kernewek]], rag  Lyverva Pennsans, y [[Keffrysyans a Gowethasow Kernow Goth|Gowethas Kernow Goth]] leel yn Pennsans ha war gesva Fondyans Studhyansow Kernow.  Ev a weresas fondya [[:en:Cornish Archaeology|Kowethas Hendhyskoniethel Kernow]] yn 1962. Ev o onan a’n fondyoryon [[Agan Tavas]] yn 1984. 

==Pewasow hag onours==
Gwrys veu avel Gwas [[:en:Society of Antiquaries of London|Kowethas Henskolheygyoryo]]n yn 1967. Ev o Lewydh Fondyans Riel Kernow (1974-1976) ha gwrys veu avel Den Frynk Pennsans yn 1988. 

==Oberyow ha dyllansow==
Ev a a dhyllas lies lyver y honan (ha pub onan anedha a waynyas arghans ragdho), Yth esa niver a lyvrow dyllys gans erel ynwedh.  Ottomma rol a nebes anedha:
*''Cornish for Beginners'', (1958)
*''The Typography of the Penheleg Manuscript'', 1959 (dornskrif skrifys y’n 16ves kansvledhen gans John Penheleg, penn styward dhe deylu Arundell a Lennhernow)
*Robert Morton Nance – ''A Glossary of Cornish Sea-Words'' (1963)
*''The Place Names of West Penwith'' (1973)
*''The History of the Town and Borough of Penzance'' (1974)
*golegyans ganso a ''Reminiscences of Penzance'' gans William Borlase, (1976)
*James Stephens - ''A Cornish Farmer’s Diary'' (1977)
*''The Death of Cornish'', 1975
*''William Borlase'', 1986 
*''A Plea For Unified Cornish'', 1987
*''The Second Death of Cornish'', 1995

==Mernans==
Peter Pool a verwis a ganker an [[pancreas]] an 15ves a vis Me, 1996 yn Heyl, 63 bloodh. Ynkleudhys veu yn lann [[Eglossenor]], ogas dhe vedh Robert Morton Nance, le may hyllir gweles Karn Galva, a ros y hanow bardhek dhodho.
[[Klass:Skriforyon yn Kernowek]]
