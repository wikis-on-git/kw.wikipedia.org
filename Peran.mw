[[Image:Flag of Cornwall.svg|thumb|Baner Sen Pyran yw kroes wynn war enep du.]]
'''Sen Pyran''' yw an sans tasek a stenoryon.  Herwydh an henhwedhel, Sen Pyran a dhiskudhas [[sten]] pan enowas ev tan &ndash; an sten a resegas dhiworth an moen esa y’n kyrghynn.  An [[baner kernewek]], aswonnys avel baner Sen Pyran ynwedh, yw selys war an henhwedhel ma &ndash; an grows wynn yw an sten, ha’n du yw an moen leskys.

Genys yn [[Iwerdhon]], Sen Pyran o tewlys dhiworth als hag ev a dheuth dhe Gernow, dres an mor, war ven-melin.   Wosa tira yn [[Kernow]] ev a dhrehevis oratri y’n tewynnow yntra [[Porthpyran]] ha [[Tewynn Pleustri]].  Yma oratri hwath ena, kudhys gans tewes.

Y leverir Sen Pyran dhe verwel pan goedhas ev yn puth wosa eva re &ndash; medhow o ev. Hedhyw yma lavar yw kemmyn hwath ow kul vri a'n hwarvos ma &ndash; "mar vedhow avel Pyraner"!

Sen Pyran yw aswonnys yn ta avel sans tasek Kernow, mes nepprys [[Sen Myghal]] po [[Sen Petrok]] a biw an titel ma. Dydh goel Sen Pyran yw an 5es a [[Mis Meurth|vis Meurth]].

Yma tre [[Porthpyran]] owth hostya goel [[Lowender Peran|Lowender Pyran]] pub blydhen gelwys der enor dhe sans tasek an dre.

[[Category:Ystory Kernow]] [[Category:Sens]] [[Category:Kernowyon]]

[[br:Piran]]
[[en:Saint Piran]]
[[eo:Sankta Piran]]
[[fr:Saint Piran]]
