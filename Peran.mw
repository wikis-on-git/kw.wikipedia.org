[[Restren:Flag of Cornwall.svg|thumb|[[Baner Peran]] yw kroes wynn war enep du.]]
'''Peran''' yw an sans tasek a stenoryon. Herwydh an henhwedhel, Peran a dhiskudhas [[sten]] pan enowas ev tan – an sten a resegas dhiworth an moen esa y’n kyrghynn. An [[baner kernewek]], aswonnys avel baner Peran ynwedh, yw selys war an henhwedhel ma – an grows wynn yw an sten, ha’n du yw an moen leskys.

Genys yn [[Wordhon]], Peran o tewlys dhiworth als hag ev a dheuth dhe Gernow, dres an mor, war ven-melin. Wosa tira yn [[Kernow]] ev a dhrehevis oratri y’n tewynnow yntra [[Porthpyran]] ha [[Tewynn Pleustri]]. Yma oratri hwath ena, kudhys gans tewes.

Y leverir Peran dhe verwel pan goedhas ev yn puth wosa eva re – medhow o ev. Hedhyw yma lavar yw kemmyn hwath ow kul vri a'n hwarvos ma – "mar vedhow avel Peraner"!

Peran yw aswonnys yn ta avel sans tasek Kernow, mes nepprys [[Sen Myghal|Myghal]] po [[Sen Petrok|Petrok]] a biw an titel ma. Dydh goel Peran yw an 5es a [[Mis Meurth|vis Meurth]].

Yma tre [[Porthpyran]] owth hostya goel [[Lowender Peran]] pub blydhen gelwys der enor dhe sans tasek an dre.

{{KK}}

{{Porth Kernow}}

[[Class:Ystory Kernow]]
[[Class:Sens]]
[[Class:Kernowyon]]
