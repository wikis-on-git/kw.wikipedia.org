 
[[Restren: Barbara Hepworth (1966) by Erling Mandelmann.jpg|alt=Barbara Hepworth|skeusennik|Barbara Hepworth yn 1966]]

{| class="wikitable mw-collapsible mw-collapsed"
| colspan="2" |

'''    ''' Dame     '''Barbara Hepworth   ''' DEB 
|-
|'''Genys'''
|10 mis Genver 1903

Wakefield,  Pow Evrek a’n howlsedhes, Pow Sows
|-
|'''Marow'''
|20 mis Me  1975 (72 bloodh)

Por’Ia, Kernow
|-
|
|
|-
|'''Adhyskans'''
|Wakefield Girls’ High School 

Leeds School of Art 

Royal College of Art
|-
|'''Aswonnys  er'''
|Gravyansow
|-
|'''Movyans  art'''
|Arnowydhieth,  Art Anpythek
|-
|'''Kesparow'''
|John Skeaping (1923–1931;didhemedhys) 

Ben Nicholson (1938–1951;didhemedhys)
|-
|'''Fleghes'''
|4
|-
|'''Pewasow'''
|DEB
|-
|'''Gwiasva'''
|www.barbarahepworth.org.uk
|}

== Bewnans ==

=== Kynsa rann hy bewnans ===
Genys yw Jocelyn Barbara Hepworth dhe’n 10ves a vis Genver 1903 yn Wakefield, Pow Evrek. Kynsa flogh Gertrude ha Herbert Hepworth o hi. Wosa an skol nessa hy a waynyas gront skoloryeth rag studhya y’n Skol Art Leeds a-dhia 1920. Ena y teuth ha bos aswonnys gans Henry Moore, neb o genys yn Pow Evrek ynwedh. Yth esa gorvynn ha kowethegeth yntredha dres lies bledhen.

Kynth o kales kavos le yn kerghynnedh art gwarthevys hwath gans an wer, Hepworth a waynyas gront skoloryeth rag studhya y’n Kolji Art Riel dhe Loundres, tyller may studhyas hi ynter 1921 ha 1924.

=== Dalleth hy resegva ===
Barbara Hepworth, ''Pierced Form,'' 1932 (alabaster gwynnrudh, distruys c. 1944)

Yn 1924 ha 1925 Hepworth a viajyas a-derdro Itali gans gravyer John Skeaping. Aga demedhyans a veu restrys dhe Florens dhe’n 13ves a vis Me 1925. Hag i yn Itali, Hepworth a dhyskas gravyans marbel gans dyskador-gravyer Giovanni Ardini. Yn 1931, wosa Hepworth dhe vos ha bos owth aswon gans lymner anpythek Ben Nicholson y trehevis kerensa yntredha; byttegyns demedhys ens i hwath. Hepworth ha Skeaping a omdhidhemedhis y’n vledhen na.

Dynyans Hepworth war-tu anpythekter ha movyansow art an tir meur yw dhe weles y’n ober hy hynsa termyn. Yn 1931 y tallathas gravya an kynsa furvow gwanys yw rann mar deythyek hy ober hi y’n kynsa le ha devnydhys wosa henna gans Moore ynwedh. Yn 1933, Hepworth a viajyas gans Nicholson dhe Bow Frynk ha godriga y’n studhleow Jean Arp, Pablo Picasso, ha Constantin Brâncuși.Y kemeras Hepworth ran y’n movyans Abstraction-Création (Anpythekter-Gwrians) yn Paris. Y’n keth bledhen hi a gesfondyas movyans art Unit One war-barth ha Nicholson, Paul Nash, Herbert Read, ha Wells Coates. Styr an movyans na o dhe gesunya Gorwirvosegeth hag anpythekter yn art an RU.

Hepworth a dhinythis tri gevel Rachel, Sarah, ha Simon yn 1934, Nicholson aga thas. Y sewenas pesya orth oberi yn-dann vaga hy fleghes. Herwydh Hepworth "Ny wra lettya artydhes na kegina na dinythi, na gwitha fleghes usi brygh rudh warnedha (na hogen mars yw tri anedha); dhe’n kontrari an bewnans rych ma a’s mag." Demedhyans Hepworth ha Nicholson a veu restrys yn mis Du 1938 dhe Hampstead wosa ev dh’omdhimedhi a’y gynsa gwreg. Rachel ha Simon a dheuth ha bos artydhyon ynwedh.

=== Nessa hanter hy bewnans ===
Trigys o Hepworth yn Kernow dres an nessa hanter hy bewnans.

=== Por’ Ia ===
Hepworth, Nicholson ha’n fleghes a omremovas dhe Gernow ha’n Nessa Bresel an Bys ow talleth yn 1939.

A-dhia 1949 bys hi dhe verwel yn 1975 trigva Hepworth o Studhleow Trewyn dhe Bor’Ia.  “Namna neppyth hudel o kavos Studhla Trewyn.” yn medh hi, “Otta ’th esa studhla, garth, lowarth may hyllys oberi a-ves ha gans spas.” Por’Ia re dhothya ha bos argel dhe lies artydh dres an vresel. Yn mis Hwevrer 1949, Hepworth ha Nicholson a gesfondyas Kowethas an Artys Pennwydh y’n diwotti Tavern an Kastel war-barth ha 17 artydh moy, Peter Lanyon ha Bernard Leach y’ga mysk.  

Tresyades skentel o Hepworth ynwedh. Wosa hy myrgh Sarah dhe vos gorrys dhe glavji yn 1944, Hepworth a dheuth ha omgowethhe gans leuvvedhek, Norman Capener y hanow, neb a ros dhedhi chons dhe vires orth dyghtyansow leuvvedhegel. Namna 80 delinyans a leuvvedhegvaow a wrug hi, ow tevnydhya krey, ynk ha pluven blomm. Dynys o Hepworth gans hevelepter a weli ynter maner oberi medhegow hag artydhyon.

Orth Biennale Venys  1950 rann a’y oberow a veu diskwedhys y’n babel an RU war-barth hag oberow Matthew Smith ha John Constable. Dew ober moy, ''Contrapunctal Forms'' ha ''Turning Forms'', a veu diskwedhys orth Gool Breten Veur  dhe Loundres yn 1951. Y’n keth bledhen Hepworth ha Nicholson a omdhidhemedhis.  Bys y’n eur na Hepworth re ravsa kyns oll men ha prenn, mes lemmyn y tallathas oberi gans brons ha pri keffrys. Yn fenowgh y hyllys gweles hy oberow bras gwrys a vrons yn hy lowarth.

=== Mernans hy mab Paul ===
Hy flogh an kottha, Paul, a verwis dhe’n 13ves a vis Hwevrer 1953 yn Pow Tai hag ev ow soodha y’n ayrlu an RU. Yma gravyans dh’y gov, ''Madonna ha Flogh'' y hanow, y’n eglos pluw Ia.

Drefen hi dhe vos gorskwith wosa mernans hy mab Hepworth a viajyas dhe Bow Grek gans hy howethes Margaret Gardiner yn mis Est 1954.An vyaj a dhelenwis an ober a dhallathas pan dhewelis dhe Bor’Ia ha gravya prenn kales dhyworth Nigeria a’n eghen ''guarea.''

=== Bri geswlasek ===
Kales o kowethyans Hepworth gans maynoryon y’n SU, mes wortiwedh Arthur ha Madeleine Lejwa a restras yn Evrek Nowydh an diskwedhyans a’y ober yn unnik esa hwans bras dhedhi anodho. Wosa henna y feu hi dewisys rag gwruthyl ober dhe gov Dag Hammarskjöld, nessa Skrifennyas-Ollgemmyn an Kenedhlow Unys.  

=== Diwettha rann hy resegva   ===
A –dhia 1960, wosa Hepworth dhe brena cinema-donsva dheges Palais de Danse esa a-dal a’n studhla Trewyn, yth esa spas dhedhi rag oberow bras aga myns. Ha diweth hy resegva ow nesa hi a wrug arbrovow gans mendresennegeth ynwedh.

Barbara Hepworth a verwis awos tan yn hy studhleow dhe’n 20ves a vis Me 1975 ha hi 72 bloodh.

Yn mis Est 2001 Tite Kubo a dhismygas an manga Bleach delenwys gans ober Hepworth.

== Mirvaow ha leow erell mayth yw diskwedhys hy ober ynna ==
Yma dew withti henwys rag Hepworth ha gans kuntellow posek a’y ober. An kynsa yw Gwithti Barbara Hepworth  yn Por’Ia,  hag a via hy thre, dyghtys a-dhia 1980 gans Mirva Tate. An nessa yw an gwithti Hepworth Wakefield yn Pow Evrek, ranndir may feu genys, ygerys yn 2011.

Y hyllir mires orth oberow erell gwrys gensi y’n leow a sew:

* Birmingham Museum and Art Gallery, Pow Sows
* Glebelands, Harlow,     Essex, Pow Sows (an ober Contrapuntal Forms)
* Pennskol Lerpol<sup>,</sup>     Pow Sows
* Pennskol Birmingham<sup>,</sup> Pow     Sows
* Pennskol Keresk, Campus     Streatham, Pow Sows 
* Pennskol Southampton, Pow Sows
* St Catherine's College, Rysoghen, Pow Sows
* Skol Ilow Pennskol Kerdydh, Kembra
* Yorkshire Sculpture Park     in West Bretton, Pow Sows
* Clare College, Kergront, Pow Sows
* Churchill College, Kergront,     Pow Sows
* Murray Edwards College, Kergront, Pow Sows 
* Snape Maltings, Snape, Suffolk, Pow Sows 
* Kenwood House, Loundres
* Yn lann Penneglos,Kerwyns, Pow Sows  
* Leeds Art Gallery, Pow Sows
* Mirva Gallery, Loundres
* Kröller-Müller Museum,     Otterlo,     Iseldiryow
* Pier Arts Centre, Stromness,     Orkney, Alban
* Museum of New Zealand Te Papa Tongarewa dhe Wellington, Mordir Nowydh
* Lynden Sculpture Garden,     Milwaukee, Wisconsin, Statys Unys
* Harrison Sculpture Garden y’n Minnesota Landscape Arboretum<sup>,</sup> SU
* Kimbell Art Museum, Fort Worth, Texas SU
* Art Institute of Chicago,     Chicago, Illinois SU
* Dallas Museum of Art,     Dallas, Texas SU
* Kettle's Yard, Kergront, Pow Sows
* Mirva Ostrali Soth, Adelaide, Ostrali

==Mirva==
<gallery class="center" widths="175px" heights="150px">
Restren:Barbara Hepworth monolyth empyrean.jpg|''Monolith-Empyrean'', 1953.
Restren:Barbara Hepworth Winged Figure 1963.jpg|''[[Winged Figure]]'', 1963, war fos gwerthji John Lewis, Holles Street hag Oxford Street, Loundres.
Restren:Kroller muller museum.JPG|''[[Sphere with Inner Form]]'', 1963, yn Gwithti Kröller-Müller, Otterlo, [[Yseldiroedd]].
Restren:Statz_Statue.jpg|''Achaean'', c. 1963, St Catherine's College, Rysoghen.
Restren:DSCN1791DualFormStIves.jpg|''Dual Form'' Guildhall, Porth Ia.
Restren:Barbara Hepworth Single Form Battersea.JPG|''[[Single Form|Single Form (Memorial)]]'' Battersea Park, Loundres.
Restren:Rock Form Hepworth 1964 no c.JPG | ''Rock Form (Porthcurno)'', 1964, Franklin Parkway, [[Philadelphia, Pennsylvania]].
File:Construction Crucifixion Homage to Mondrian.jpg|''Construction (Crucifixion): Homage to [[Piet Mondrian|Mondrian]]'', 1966, a-ves dhe Benneglos Kerwyns.
Restren:41518942 Barbara H..jpg|''[[Two Forms (Divided Circle)|Two Forms]]'', 1969, Porth Ia.
Restren:Churchill College, Hepworth.jpg|''[[Four-Square (Walk Through)]]'', 1966, [[Churchill College, Kergront]].
Restren:Corinthos by Barbara Hepworth, Tate Liverpool.jpg|''Corinthos''  1954–55, y'n Tate, Lerpol.<ref name="Corinthos">{{cite web| url=http://www.tate.org.uk/art/artworks/hepworth-corinthos-t00531/text-catalogue-entry | title=Corinthos 1954–55 | publisher=[[Tate Gallery]] | location=UK | accessdate=5 August 2015 }}</ref>
</gallery>




[[Klass:Mernansow 1975]]
