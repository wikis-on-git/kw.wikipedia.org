An '''sedher konna rudh''' (''Gavia stellata'') yw eghen a [[edhen dhowr]] [[Divroans|divroansek]] a'n hantergylgh kledh. An moyha lesrannys y'n bys yw y'n teylu [[sedher]], i a vag y'n tiredhyow Arktik dre vras hag i a wav yn arvoryow kledh. 55-67 centimeter (22-26 meusva) yw aga hys, an lyha ha'n skavva sedher y'n bys yw an sedhoryon konna rudh. Loosek dhe wynn a-is yns yn gwav gans briansennow rudhek y'n prys maga. An moyha a'ga boos yw [[Pysk|puskes]], mes '''amphibians, '''prevyon ha [[Plans|pythow losowek]] yw dybrys treweythyow ynwedh. Eghen [[Unpriosoleth|unpriosel]] yw an sedher konna rudh gans kevrennow par duryadow. An dhew a weres gwruthyl an neyth, gori an oyow (dew oy yn neyth dre vras) ha maga an ydhnigow.

Yma poblans bras dres an bys dhe'n sedher konna rudh gans gwandrans bras dres an bys, mes yma neb poblansow ow lehe. Skolyansow oyl, bewva gellys, defolyans ha rosow pyskessa yw peryllyow brassa dhe'n eghen ma. Preydhoryon naturek, ow komprehendya neb eghennow [[Goelan|golan]], [[lowarn rudh]] ha [[lowarn Arktek]], a wra dybri oyow hag ydhnigow. Gwithys yw an eghen gans kevambosow keswlasek.

== Notes ==
<references group="nb" />

== References ==
<div data-template-mapping="{&quot;targetname&quot;:&quot;Reflist&quot;}" class="reflist columns references-column-width" style="-moz-column-width: 35em; list-style-type: decimal;">
<references></references></div>
