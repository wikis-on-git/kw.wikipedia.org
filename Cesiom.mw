{{Taklow| fetchwikidata=ALL | suppressfields= * | image2 = Cs-TableImage.svg }}

Elven gymyk yw [[Cesiom|'''cesiom''']], niver 55 y'n [[An Vosen Beriodek|Vosen Beriodek]]. Y furvell gymyk yw '''Cs'''. An hanow a dheu dhyworth an ger [[Latin]] ''caesius'', ow styrya glaswynn, drefen liw y flamm. Nyns yw cesiom dhe les an korf denel.

Diskudhys veu cesiom yn 1860 yn Heidelberg yn [[Almayn]]. Gwrys veu an ober gans Robert Bunsen (1811-1899), a dhevisas an losker Bunsen, ha Gustav Kirchoff (1824-1887), gans bryjyon 30,000 liter a dhowr moon.

Askorrys yw 20 tunnas a cesiom yn unnik pub bledhen, gan an moyha rann ow tos dhyworth [[Kanada]]. Usys yw avel katalydh, dhe wul gweder optykal, ha dhe wul klockow atomek. Droglammow nuklerek hag arvow nuklerek re livras isotopow radyoweythresek dhe'n ayrgylgh. An cesiom-137 livrys gan an droglamm Chernobyl eth dres [Europa]] West oll, owth effeythi bargennyow tir deves yn [[Alban]] ha [[Kembra]].

Poos atomek cesiom yw 132.91 ha'y boynt teudhi yw 28°C ha'y boynt bryjyon yw 679°C. Y dhosedh yw 1.9kg an liter. Alkan medhel, golow, liw owr yw. Cesiom a dhasober gans dowr yn fest garow. Usys yw 'herdhyoryon' ''(thrusters)'' cesiom dhe lywya lorellow.

==Mirva==
<gallery class="center" widths="175px" heights="150px">
Restren: CsCryst.JPG |skeusennik|Gwrysow cesiom
Restren: CaesiumFlameTestOxyHydrogen.png |skeusennik|Flamm glaswynn cesiom
Restren: Oszilloquartz S A caesium clock (3859735267).jpg |skeusennik|Klock cesiom
Restren: Robert Bunsen.jpg |skeusennik|Robert Bunsen
</gallery>

Gwydhyow a effeythyow droglamm Chernobyl dres Europa    https://www.youtube.com/watch?v=mqu_l29WioM
[[Klass:Elvennow kymyk]]
