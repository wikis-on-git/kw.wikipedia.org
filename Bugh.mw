[[Restren:Cow 00.jpg|right|thumb|Bugh [[Europa|Europek]].]]
'''Chatel''' (''Bos taurus'') yw [[enyval]]es bras y'n teylu Bovidae. Y kelwir esel benow an eghenn ma '''bugh''', hag esel gorow '''tarow''' po '''oghen'''. 
Drefenn aga [[leth]], [[kig]], [[ledher]] ha nerth owth aras, milvilyow a jatel a vydh megys gans [[tus]] yn bargen-tiryow ha ken tylleryow. Ymons i ow tybri [[gwels]] ha plansow [[greun]] erell. Avel [[bronnvil|vronnviles]], yma bughes ow bronna aga yowynkes (gelwys '''leughi''') der sagh bras ynter aga diwarr helergh. Leth bughes a'n veus bri veur yn erbys denel.
Yn mysk askorr lethek poesek gwrys a-dhia leth bughes, yma [[keus]], [[yogort]], [[kowles]], [[dyenn]], hag [[amanenn]]. Bughes yw enyvalow sans yn [[Hindoueth]]; war-lergh unn lavar [[Eynda|Eyndek]], "An vugh yw agan mamm drefenn aga ri leth". Hanow kig chatel yw '''bewin'''.

[[Restren:Bos taurus indicus.jpg|right|thumb|Zebou, po bugh Eyndek.]]
Yma lies aghow a jatel y'n [[bys ma]], r.e. an [[sebou]] Eyndek neb yw bothek rag durya yn kwell an bros trovannel. Chatel [[Pow Fris|Frisek]] po Holstein yw an moyha agh lethek y'n bys. Chatel Hereford a'n megir yn kynsa le rag bewin.
Chatel gornek a's gelwir '''gwarthek'''. 

== Ster ==
An '''Tarow''' ([[Restren:Taurus_symbol.png|20px]], [[Latin]] ''Taurus'') yw bagas sterennow y'n [[arwoedhkylgh]], es y weles y'n [[Gwav]]. Y dhesedhans usi ynter an [[Gevellyon|Evellyon]] dhe'n West ha'n [[Hordh]] dhe'n Est. Perseus hag Auriga usi dhe'n North. Aldebaran yw an splanna sterenn y'n bagas. 

Yn [[sterorieth]] an Howlsedhes, yma arwoedh an Tarow ow talleth an 20ves a [[Mys Ebrel|vis Ebryl]] ha gorfenna an 20ves a [[Mys Me|vis Me]]. Mes y'n sterorieth [[Hindoueth|Hindou]] yma'n arwoedh ow talleth an 14ves a vis Me ha gorfenna an 19ves a [[Mys Metheven|vis Metheven]]. Y tybir bos an Tarow unn 'arwoedh an [[dor]]' (avel an [[Gwyrghes|Wyrghes]] ha'n [[Gaver|Aver]]). [[Gwener (planet)|Gwener]] a's teves hy threveth ynno. 

{{Arwoedhkylgh}}

{{KK}}

[[Klass:Ammeth]]
[[Klass:Enyvales]]
[[Klass:Arwoedhkylgh| 2]]
