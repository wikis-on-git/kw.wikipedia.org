{{Taklow| fetchwikidata=ALL | suppressfields= * | image2 = F-TableImage.svg }}

Elven gymyk yw [[Fluorin|'''fluorin''']], niver 9 y'n [[An Vosen Beriodek|Vosen Beriodek]]. Y furvell yw '''F'''. An hanow a dheu dhyworth an ger [[Latin]] ''fluere'', ow styrya resek. Peryllus ha dasoberus yw fluorin. An elven hag a eksist avel molekulen F<sub>2</sub>, mes sad ha salow yw fluorid, atom a fluorin hag a geworras elektron, skrifys F<sup>-</sup>.

Essensek yw fluorid dhe daklow byw, mes yn dognow fest byghan. 5g via merwel dhe gorf denel. An moyha rann a'n fluorid y'n korf a greun y'n eskern ha dens. Fluorid a wra krefhe an re ma, gans treylya [[kalciom]] fosfad dhe fluoroapatit, kesstoff kreffa. Dhe'n acheson ma, keworrys yw dhe dhowr ha dehen dans. Pur beryllus yw gass fluorin. Merwel yw anella le es 0.1% anedha. Fest flerys yw.

Tus a gyv fluorin dhyworth [[dowr]] tapp ha boos, puskes yn arbennek. Usys yw fluorin yn medhegieth, droggow kepar ha ofloxacin a wellha hasliv ha fluconazone a wellha klevesow fongow kepar ha kan (''thrush''), ha'n isotop fluorin-18 yn arhwilellow PET.

Yn istori, usys o fluorspar (kalsiom fluorid, CaF<sub>2</sub>) dhe weres teudhi alkenyow ha trenkravya gweder. An kynsa dhe enyshe an gass fluorin veu Henri Moissan (1852-1907) yn [[Paris]] yn 1886. Ev a gavas an Pewas Nobel rag kymygieth yn 1906 rag henna. An Kernow, [[Syr Humphrey Davy]], o an kynsa dhe dhevnydhya an hanow fluorin.

Askorrys yw 4 milvil tonnas a fluorspar pub bledhen. An moyha rann a dhe'n diwysyans teudhi ha purhe alkenyow. Askorrys yw 400,000 tonnas a drenken hidrofluorik pub bledhen, devnydhys y'n diwysyans gweder. Usys yw ynwedh dhe wul [[uraniom]] heksafluorid dhe'n diwysyans nuklerek, [[sulfur]] heksafluorid dhe'n diwysyans tredan ha [[klorin[[ trifluorid dhe'n diwysyans kymyk.

Usys yw fluorokarbonow yn lies fordh. Linyow yeynhe, urasow, glanheoryon ha poly(tetrafluoroethen), aswonnys avel teflon, posek dhe wul padellow dorn, kotys glaw hag eskisyow (avel Goretex), snod plommer, hag enysegans kapel. Lettys yw devnydh an gassys klorofluorokarbonow (CFCs) lemmyn awos damach dhe'n Nivel Ozon.

Gass melyn pur dhasoberus yw fluorin (F<sub>2</sub>).

==Mirva==
<gallery class="center" widths="175px" heights="150px">
Restren: Henri Moissan HiRes.jpg |skeusennik|Henri Moissan
Restren: Humphrey Davy Statue, Penzance, Cornwall.jpg |skeusennik|Imach Syr Humphrey Davy yn [[Pennsans]]
Restren: Freiberg, Terra mineralia, Fluorit, Fundort- Osilo, New Mexiko, USA.JPG |skeusennik|Fluorspar
Restren: Toothpasteonbrush.jpg |skeusennik|Dehen dans a gomprehend fluorid
Restren: FEMP31146 (27371871764).jpg |skeusennik|Tank trenken hidrofluorik
Restren: Baby bella mushrooms being saut√©ed.jpg |skeusennik|Padell dhorn Teflon
Restren: SAF Goretex Boots.jpg |skeusennik|Eskisyow Goretex
Restren: Largest ever Ozone hole sept2000.jpg |skeusennik|An toll y'n Nivel Ozon
</gallery>

[[Klass:Elvennow kymyk]]
