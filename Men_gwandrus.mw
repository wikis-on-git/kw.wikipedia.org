{{Taklow| fetchwikidata=ALL | onlysourced=no| suppressfields= }}
'''Men gwandrus''' yw men godhesys gans [[Rewliv|rewliv]] hag yw a sort dyffrans dhe'n [[Karrek|garrek]] weli kevys y'n ranndir mayth yw godhesys. Aga hanow [[Sowsnek]] ''erratic'' a dheu dhyworth an ger Latin ''errare'' (gwandra) drefen aga bos gwayys kansow a gilometrow gans an rew. I a var yn aga myns a vili dhe veyn bras dres eghen kepar ha 'Big Rock' (16,500 tonnas) yn Alberta, [[Kanada]].

[[Dororieth|Dororydhyon]] a aswon meyn gwandrus orth studhya an garrek weli yn ranndir an men gwandrus ha sort karrek an men gwandrus y honan. Posek yw meyn gwandrus drefen:
* treusperthys yns i gans rewlivow, ha drefen hemma, i yw onan a gevres a arwodhow a wra merkya hyns gwayans rewlivow kynsistorek. Y hyllir omdhesedha sort karrek an men gwandrus ha'n keth karrek avel karrek weli, ow tiskwedha hyns an rew. 
* y hyllir usya meyn gwandrus gesys gans menydhyow rew y'n keynvor dhe helerghi gwayansow rewlivow y'n [[Antarktika|Antarktik]] hag Arktik. Aswonnys avel '''dropveyn''' ynwedh, possybyl yw dhe dhielvenna aga tylleryow gans tempredhow ha nivelyow keynvor rag konvedhes modelow a'n [[hin]] ollvysel. 


<gallery class="center" widths="250px" heights="200px">
Schokland,_zwerfsteen_bij_ingang_museum-restaurant_foto6_2013-04-28_13.02.jpg|Meyn gwandrus a [[Norgagh]] y'n [[Iseldiryow]]
Large_glacial_erratic_(boulder),_covered_in_lichen,_on_the_slopes_of_Moel-y-Ci.jpg|Men gwandrus yn [[Park Kenedhlek Eryri|Eryri]]
Bigrock.jpg|'Big Rock' yn Okotoks, Alberta [[Kanada]]
LT_Anyksciai_Puntukas_01.JPG|Onan a arwodhyow kenedhlek [[Lithuani]], men gwandrus henwys Puntukas
Norber_erratic_-_geograph.org.uk_-_637323.jpg|Men gwandrus Norber, [[Konteth Evrek]]
Lovett_House,_Chapel_Hill,_Soulbury_-_geograph-3997650-by-Robin-Webster.jpg|Men gwandrus yn Soulbury, Konteth Buckingham
</gallery>
[[Klass:Rewlivans| ]]
