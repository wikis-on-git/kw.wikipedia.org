{{Taxobox
| name=Giant panda
| image = Grosser Panda.JPG
| image_width = 250px
| image_caption = Panda bras yn Park Keynvor, [[Hong Kong]].
| regnum = [[Eneval|Animalia]]
| phylum = [[Chordata]]
| classis = [[Bronnvil|Mammalia]]
| ordo = [[Carnivora]]
| familia = [[Arth|Ursidae]]
| subfamilia = [[Ailuropodinae]]
| genus = [[Ailuropoda]]
| ehen = '''A. melanoleuca'''
| taxon = Ailuropoda melanoleuca
| binomial = ''Ailuropoda melanoleuca''
| binomial_authority = ([[Armand David|David]], 1869)
| range_map = Mapa distribuicao Ailuropoda melanoleuca.png
| range_map_caption = Giant panda range
| subdivision_ranks = [[Subspecies]]
| subdivision =
*''[[#Subspecies|A. m. melanoleuca]]''
*''[[Qinling Panda|A. m. qinlingensis]]''
}}
An '''panda''' (''Ailuropoda melanoleuca'', "paw kath gwynn ha du"; [[Chinek sempel]]: 大熊猫; [[Chinek hengovek]]: 大熊貓; [[Pinyin|pinyin]]: dàxióngmāo, "bras(大 dà) arth(熊 xióng) kath(猫 māo)"), '''arth panda''' po '''panda bras''' rag dissernya ynter ev hag an [[panda rudh]] (heb bos unwos yw), yw [[arth]] genesik yn [[China]] kresel soth. Aswonnys heb lett yw an panda bras, gans kloutys du bras a-dro dh'aga dewlagas, dres aga skovornow ha'ga horf rond. Pandas a dheber bambou dre vras. Ehen beryllys yw an panda gans 2,000 dhe'n moyha 3,000 y'n bys.

== Deskrifans ==
Bras, rond ha blewek yw an arthes ha gwynn yns gans kloutys du a-dro dh'aga dewlagas, dres aga skovornow ha'ga horf. 1.2 m dhe 1.8 m (4 tros-hys dhe 6 tros-hys) yw an hys a tevesigyon gans lost a 13 cm (5.1 meusva), ha 60 cm to 90 cm (2 tros-hys dhe 3 tros-hys) yw an ughelder yn skoodh. Gourbandas a yll poosa dhe 160 kg (350 peuns). Byghanna yw pandesow hag i a yll poosa mar vyhan avel 75 kg (165 peuns) mes i a yll poosa dhe 100 dhe 115 kg (220 dhe 254 peuns) ynwedh. 100 dhe 115 kg (220 dhe 254 peuns) yw an poos kresek rag tevesik.

== Bosow ==
[[Image:Pandas eating bamboo Washington Zoo.JPG|right|thumb|Yma pandas ow tybri bambou y'n Milva Kenedhlek, [[Washington, D.C.]]]]
[[File:Pandas playing 640x480.ogv|thumb|thumbtime=4 |Yma panda ow tybri, ow sevel, hag ow kwari]]
An panda bras a dheber bambou dre vras yn despit dhe'n klassans taxonomek yn carnivora. Yma 25 ehen a vambou an panda bras a wra dybri y'n gwylvos. Treweythyow y'n gwylvos an panda a vynn dybri gwels erel, gwreydh, po kig (ydhyn, kniviles, po karyn). Yn kethneth i a dheber mel, oyow, puskes, yams, delyow prysk, owravalow, po bananas gans bos parys yn arbennek. 

== Trigva ==
Trigys yw an panda bras yn neb kadonyow yn China kresel, dre vras y'n rannvro a [[Sichuan]],  mes y'n rannvroyow [[Shaanxi]] ha [[Gansu]] ynwedh. Nyns yw an panda trigys y'n iseldiryow namoy drefen tus a wrug y chasya dhe-ves gans ammeth, digoswigans, ha displegyansow erel.

== Poblans ==
Ehen beryllys yw an panda, hag ev a fydh yn gwithans. Yth esa 239 panda bew yn kethneth yn China yn 2007 ha 27 moy a-dro dhe'n bys. Yma varyansow yn dismygrivow a'n poblans gwyls; Unn  dismygriv a dhiskwa yma a-dro dhe 1,590 panda a vew y'n gwylvos, ha studhyans 2006 dre dhielvennans DNA a dhiskwa an poblans a ve kemmys 2,000 dhe 3,000. Neb derivasow a dhiskwa yma'n poblans ow kressya y'n gwylvos.

== Kampollow ==
{{Reflist}}

[[Klass:Arthes]]
