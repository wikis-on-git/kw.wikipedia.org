[[Restren:Phoenix United mine.jpg|skeusennik|Jynnji shafta Pennsevik Kembra ha nebes byldyansow erel dhe Val Feniks Unys.]]
Bal [[sten]] ha [[kober]] deges dhyworth an [[19ves kansbledhen|19ves kansvledhen]] yw '''Bal Feniks Unys''' ([[Sowsnek]]: ''Phoenix United Mine''). Trigys yw an bal 0.6 mildir (965 meter) dhe'n north-est a [[Menyon|Venyon]] yn [[Kernow]] Est.

== Isotri ==
Balweyth a dhalathas war an tyller yn 1824 yn-dann an hanow Bal Komm Klini (''Clinicombe Mine''). Ev a wrug mos ha bos rann an Balyow Unys Kernow (''Cornwall United Mine'') yn 1836, mes an aventur hemm a fyllas. Prenys veu an bal yn 1842 gans Balgapten Jago Seccombe a'n eyl-henwis avel Bal Feniks.<ref name=":0">http://www.cornwallinfocus.co.uk/mining/phoenix.php</ref>
[[Restren:Phoenix United Mine - geograph.org.uk - 629287.jpg|skeusennik|Gwel aral jynnji Pennsevik Kembra.]]
An bal a oberas deposyts kober an [[Bal Bre Log]] koth ha'n moon o kavadow dhe wertha dhe dhiwedh an dhegvledhen. Askorrans a besyas erna drovyas an dus-bal begh kober rych yn 1852. Dres an nessa degvledhen, an bal a askorras meur a gober a jalenjyas eskorrans an [[Bal Bre Garn Soth]] yn ogas.<ref name=":0" />

Erbynn 1865 an kreunyow kober re dhalathsa difygya ha Wella West, ynjynor balweyth hag entreprenour, a brenas les-kontrollya y'n kompani. Samplow a dhiskwedhas yth esa kreunyow krev a sten yn-dann an kober. Ytho Hwel Feniks veu treylyes dhe dhaskavos sten.

Yn le es vledhen an obernerth a efanas a 130 yn 1851 dhe 460. Hwel Feniks a dhuryas dhe efani ha'n obernerth a devas yn fast dhe dhres 600 erbynn an 1870ow a-varr. Yn 1875 Feniks West veu komprehendyes y'n sett ha'n moon wiskys veu dannvenys yn-nans an [[Hyns-horn Lyskerrys ha Karadon|Hyns-horn Lyskerrys ha Karn]] nowyth, gans glow rag a jynnow-pren ow tos yn y vann.
[[Restren:Phoenix mine.jpg|skeusennik|Karten bost liwys a dhiskwedh jynnji Pennsevik Kembra gans lergh-gwitha an hyns-horn y'n ragva (rann a'n fordh dhe [[Koosyar|Goosyar]] ha Sharptor yw an lergh-gwitha ma y'n jydh hedhyw).]]
Askorrans a sten a dhrehedhas y ughelboynt yn 1877 gans eskorrans a 34,000 tonnas, mes erbynn 1897 ev re godhsa dhe 22,000 tonnas. An bal a oberas bys 1898.<ref name=":0" />

=== Shafta Pennsevik Kembra ===
Jynnji nowyth veu byldyes dre benn an shafta Pennsevik Kembra yn 1907, a via sedhys dhe dhownder a 1200 tros-hys (365 meter). An jynnji o chi dhe jynn-prenn pompya 80" - an onan finek dhe vos byldyes gans an Vreder Holman a vri a [[Cambron|Gammbron]].

Ev o assay dhe eyl-oberi an begh rych koth, mes ev a fyllas. Dres y seyth bledhen a ober, an bal a wrug daskavos 95 tonnas a sten du yn-unnik. An bal a dhegas wortiwedh yn mis Gwynngala 1914.<ref>http://www.cornwall-calling.co.uk/mines/caradon-bodmin-moor/south-phoenix-mine%20.htm</ref>

== Remenans ==
[[Restren:Phoenix Mine, Prince of Wales Shaft - geograph.org.uk - 849011.jpg|skeusennik|Gwel aral a jynnji Pennsevik Kembra y'n jydh hedhyw usi haval dhe'n onan war an garten bost a-ugh.]]
Byldyansow an shafta Pennsevik Kembra a dhur avel remenant mogha aswonnadow an oberans Bagas Balyow Feniks Unys. Yma meur a vagoryow war an tyller bras. Dhe'n north a shafta Pennsevik Kembra, yma remenans Hwel Feniks, jynnji-pompya Seccombe, jynnji-hwym, gevel-stamp ha leuryow-gwiska Hwel Feniks ha Hwel Feniks, byldyansow erel an bal avel an chi-nivera, chi an ynjynor, jynn-krushya ha remenans a wovji koth.

== Bewnans-gwyls hag ekologieth ==
Gwarthevyes yw gweres an tyller gans an lok a vetols-poos dhyworth an aktivita balweyth. Hemm re asas kewni ha lichenyow dhe adhvesi. Posek yw Bal Feniks Unyw rag y lesyow lichenek tanow.<ref name=":1">http://www.sssi.naturalengland.org.uk/citation/citation_photo/2000114.pdf</ref> Eskelli kroghen a dhevnydh hen adytow an bal dhe neythya y'n gwav ha boosa dhe'n tyller.<ref name=":1" />

== Gweller ynwedh ==
* [[Ranndir Balweyth Bre Garn]]
* [[Tirwedh Balweyth Kernow ha Dewnens West]]
* [[Bal Sten Gever]]
* [[Balweyth yn Kernow]]

[[Klass:Balyow]]
