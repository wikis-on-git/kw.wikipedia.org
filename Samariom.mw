{{Taklow| fetchwikidata=ALL | suppressfields= * | image2 = Sm-TableImage.svg }}

Elven gymyk yw [[Samariom|'''samariom''']], niver 62 y'n [[An Vosen Beriodek|Vosen Beriodek]]. Y furvell yw '''Sm'''. An hanow a dheu dhyworth samarskit, an moon may feu kevys ynno rag an kynsa prys. Onan a'n elvennow dor-tanow, po lanthanid yw samariom. Nyns eus rann dhe samariom y'n korf denel. Nyns yw gwenonek mes holanow samariom a wra serri an lagasow ha kroghen. Medhegneth gorth-kanker yw samarium (<sup>153</sup>Sm) lexidronam (hanow merk Quadramet).

Diskudhys veu samariom gan Paul-Émile Lecoq de Boisbaudran (1838-1912) yn [[Paris]] yn 1879 dhyworth an moon samarskit (henwys veu samarskit dhe enora Vassili Samarsky-Bykhovets, ynjynor bal a [[Russi]]). Boisbaudran o diskudhor [[galliom]] ha [[dysprosiom]] ynwedh. Kevys yw samariom yn monow dor-tanow erel, kepar ha monazit. Askorrys yw a-dro dhe 700 tonnas an vledhen. Usys yw gans [[kobalt]] dhe wul kesalkenyow tennvenek (10,000 gweyth moy tennvenek yns ages [[horn]]), yn arbennik yn fornow korrdon. Usys yw samariom oksid yn [[priweyth]] ha dhe wul gweder hag a wra sugna dewynnyans isrudh. Avel gwernis usys yw yn laserow ha maserow (kemmys dhe laserow mes ow tevnydhya korrdonnow - galladow yw maserow dhe dreghi dur hag aslamma dhyworth enep an Loor). Katalydh dhe'n diwysyans plastek yw ev ynwedh.

Poos atomek samariom yw 150.36, y boynt teudhi yw 1077°C ha'y boynt bryjyon yw 1790°C. Y dhosedh yw 7.52kg an liter. Alkan gwynn-arghansek yw.

==Mirva==
<gallery class="center" widths="175px" heights="150px">
Restren: Lecoq_de_Boisbaudran.jpg |skeusennik|Paul-Émile Lecoq de Boisbaudran
Restren: Samarskite-fresh.jpg |skeusennik|Samarskit
Restren: Ross_Headphones.jpg |skeusennik|Skovarnigow gans tennveyn samariom
Restren: 153Sm-lexidronam_structure.svg|skeusennik|Kesweyth samariom (<sup>153</sup>Sm) lexidronam (medhegneth gorth-kanker)
</gallery>

[[Klass:Elvennow kymyk]]
