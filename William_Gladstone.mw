{{Den | fetchwikidata=ALL | onlysourced=no | suppressfields= }}


'''William Ewart Gladstone''' (29 Kevardhu 1809 – 19 Me 1898) o politiger bretennek a servyas avel pennmenyster an Ruvaneth Unys rag an Parti Livrel pedergweyth ynter 1868 ha 1894, moy ages den aral vyth (1868-1874, 1880-1885, 1886 ha 1892-1894). 

Y resegva a dhuryas moy ages 60 bledhen. Gladstone o 84 bloodh pan omdennas rag an termyn diwettha, ytho ev o an kottha pennmenyster bythkweth y'n RU. Ev a servyas avel Chansler an Statarghans pedergweyth ynwedh (1853-1855, 1859-1866, 1873-1874 ha 1880-1882). 
 
William Gladstone o an peswora mab dhe Syrra John Gladstone, marchont a Liverpool. Ev a'n jevo poslev Liverpool dres y vewnans. Adhyskys veu Gladstone yn Kolji Eton ha Kolji Eglos Krist, [[Rysoghen]]. Y dowl o dos ha bos pronter, mes ev a wrug y hanow avel arether arbennek yn Kowethas Debatya Unyans Rysoghen ({{lang-en|Oxford Union debating society}}).

Gor-gor-nyth Gladstone o an Gernewegores [[Margaret Steuart Pollard]].

==Resegva==
Etholys veu Gladstone rag an kynsa termyn dhe Westminster yn 1832, avel Esel Senedh Gwithyasel Newark, Konteth Nottingham. Yth ova erbynn an Akt dhe dhefendya kethneth  yn 1833, ha'n Aktow Gweythvaow rag gwellhe bewnans oberoryon.

Ev a dhadhla tro wosa tro a-barth Iwerdhon Frynk. Ev a sewennas komendya towl lagha Rewl Tre rag Iwerdhon yn 1886, mes pan veu y gynnik naghys, ev a omdennas avel pennmenyster. 

==Y gastel yn Penarlâg (Hawarden)==
Yn 1839 ev a dhemedhis Catherine Glynne (6 Genver 1812 – 14 Metheven 1900) myrgh Stephen Glynne (8ves Baron Kastell Penarlâg) yn y gastel yn Konteth Flint. I a gavas eth flogh: William, Agnes, Helen, Henry, Herbert, Mary, Catherine Jessie ha John.

Gladstone a fondyas Lyverva Gladstone (gelwys 'Llyfrgell Deiniol Sant' bys dhe'n 2010ow) yn Penarlâg. An lyverva yw ygor dhe'n werin hwath.

<gallery class="center" widths="250px" heights="200px">
Elliott & Fry10a.jpg|skeusennik|Da o gans Gladstone terri gwedh
Eglwys St Deiniol's Church Penarlag Hawarden Flintshire Wales 35.JPG|skeusennik|Men kov marbel dhe Gladstone ha'y wrek yn Eglos San Deiniol, Penarlâg
Gladstone 1873.jpg|skeusennik|W. E. Gladstone
Llyfrgell Sant Deiniol and Gladstone's Library Hawarden Penarlâg 33.JPG|skeusennik|Lyverva Gladstone 
</gallery>

[[Klass:Mernansow 1898]]
[[Klass:Politegoryon a Bow Sows]]
[[Klass:Skriforyon]]
