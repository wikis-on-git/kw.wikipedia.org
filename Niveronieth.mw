[[Restren:ExtensionMath (cropped).svg|alt=Kehavalen ow tisplegya oberyansow niveroniethek.|skeusennik|Kehavalen ow tisplegya oberyansow niveroniethek.]]
Yn awgrym, '''niveronieth''' yw an studhyans selvenel a niverow. An peswar oberyans selvenel niveroniethel yw keworrans, istennans, liesheans ha rannans, kynth yw oberyansow erel studhys yn niveronieth, kepar ha esponensekheans, ranrivow, kansrannow hag erel.

An brassa rann a dus a dhysk niveronieth yn skol kynsa. Res yw godhvos a niveronieth dhe lies soodh, y'ga mysk seri prenn, plommoryon, jynoryon, akontysi, pennseri, medhogyon ha klavjioryon. Res yw niveronieth yn pub rann a awgrym, godhonieth hag ynjynorieth.

Lies eghen a doulys a veu dismygys ha usys rag gweres yn reknansow niverek. Kyns an Dastinythians, eghennow a abakus po fram akontya ens. Taklow moy a-gynsow yw skantlyn slynkya an reknellow, kepar ha reknel Pascal. Yn jydh hedhyw, reknellow tredanek ha kynnys-amontya a gemeras aga le.
