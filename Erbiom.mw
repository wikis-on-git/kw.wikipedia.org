{{Taklow| fetchwikidata=ALL | suppressfields= * | image2 = Er-TableImage.svg }}

Elven gymyk yw [[Erbiom|'''erbiom''']], niver 68 y'n [[An Vosen Beriodek|Vosen Beriodek]]. Y furvell yw '''Er'''. An hanow a dheu dhyworth tre Ytterby yn [[Sweden]]. Erbiom yw onan a beder elven henwys dhyworth an dre ma. Onan a'n elvennow dor-tanow po lanthanid yw erbiom. Nyns yw erbiom rann a'n chayn boos. 

Pur dha yw kesalkan erbiom-[[nikel]] rag sugna tomder, ha drefen hemma usys yw dhe wul arhwilellow MRI. Usys yw an isotop erbiom-169 yn dyghtyans radyotherapy. Diskudhys veu erbiom gans Carl Gustav Mosander yn Stockholm, Sweden yn 1843. Keworrys yw dhe weder dhe wul golokwedrow sawder, rag ensampel rag kesteudhi (''welding''). Erbiom a yll moyhe sinellow yn fybrow optykal, ha usys yw yn laserow rag devnydh medhegel ha dynsek. Pur dha yw an isotop-167 rag sugna nywtrons, ytho usys yw dhe wul gwelynni keunysen nuklerek.

Poos atomek yw 167.26, y boynt teudhi yw 1529°C ha'n poynt bryjyon yw 2860°C. Y dhosedh yw 9.1kg an liter. Alkan golow arghansek yw.


==Mirva==
<gallery class="center" widths="175px" heights="150px">
Restren: Mosander_Carl_Gustav_bw.jpg |skeusennik|Carl Gustav Mosander
Restren: MRI-Philips.JPG |skeusennik|Arhwilell MRI
Restren: Ytterby_brygga_July_2011.jpg |skeusennik|Ytterby
Restren: Gas-welding-goggles.jpg |skeusennik|Dewweder sawder
</gallery>

[[Klass:Elvennow kymyk]]
