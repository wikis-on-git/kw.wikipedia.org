[[Restren:Mahomm Miraj2.jpg|right|thumb|200px|Lymnans a Vahomm owth ystynna dhe'n Nev. A-dhiworth [[Iran]] a-dro dhe [[16ves kansblydhen|1550 OK]].]]
'''Mahomm''' (po '''محمد''', ''Muhammad'', yn [[arabek]]) yw an diwettha ha moyha profoes a [[Islam]]. Genys y'n vlydhen [[6ves kansblydhen|570]] [[OK]], moy po le, yn [[Mekka]], [[Arabi]], ev a gavas y gynsa hunros dhiworth an [[el]] [[Gabriel]] yn [[7ves kansblydhen|610]], herwydh hwedhel hengovek y vywnans. Gabriel a'n erghis kovhe ha dythya an gwersow a wra hedhyw an [[Qur'án]], lyver sans a Vuslimyon. Yn 622 y eskerens a'n fesyas a-dhiworth Mekka, mes Mahomm a wrug kres gordhyans nowydh yn Medina. A-dhiworth Medina, Mahomm a unyas Arabi oll yn-dann vaner Islam. Y ferwis ev yn [[7ves kansblydhen|632]] yn [[Medina]], Arabi. 

Yn [[Europa]] y'n [[Oesow Kres]], [[Kristonyon]] a dhispresyas Mahomm avel arwoedh a 'dhiskryjyans' an Sarsyns. Yn lyenn an oes ma, yma tus pagan ow kordhya Mahomm warbarth gans [[Satnas]] avel [[dyw]]ow. Y'n for' ma, Mahomm yw gordhys gans an arloedh [[Tewdar]] yn ''[[Bywnans Meryasek]]''. Byttegyns, nyns usi Muslimyon ow kordhya Mahomm dhe wir – enorys yw ev unnweyth avel "sel an brofoesi".

[[Class:Islam]]
[[Class:Pobel]]
[[Class:Arabi]]

{{Link FA|ur}}
