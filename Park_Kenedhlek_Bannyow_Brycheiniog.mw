
{{Lle | fetchwikidata=ALL | suppressfields = }}

'''Park Kenedhlek Bannyow Brycheiniog''' (Kembrek: Parc Cenedlaethol Bannau Brycheiniog) yw onan a dri park kenedhlek yn Kembra. Ev a gompreghend an Menydh Du (Kembrek: Y Mynydd Du) y’n west, Koswik Meur (Fforest Fawr) ha’n Bannyow Brycheiniog y’n kres ha’n Menydhyow Du (Kembrek: Y Mynyddoedd Duon) y’n Est. Apoyntys veu avel park kenedhlek yn 1957.

An park a gavas status Gwithva Ebron Dewl Kesgwlasek yn 2013.

An brassa rann a’n park yw gonow gwelsek mool, peurva dhe hobas menydh ha deves menydh. An menydh ughella y’n park yw Pen y Fan, gans ughelder a 886m.  Yma koswigow ha kreunyow dowr ynwedh. Tennvosow gerys-da dhe dornysi yw dowrlammow kepar ha Dowrlam Henrhyd (Sgwd Henrhyd) ha fowys kepar ha Ogof Ffynnon Ddu. 

Dororieth an park yw krag ha kalgh (an skila rag an fowys). Rewlyvans a wrug meur a effeyth dhe dirwedh an ranndir, yn unn gasa nasyow kepar ha lynnyn ha kummow.

Usys yw an park rag kerdhes, diwrosa, marghogeth, krambla, hwithra fowys ha pyskessa. Drefen y dirwedh pell ha hin arow, an Lu Bretennek ha’ga Forsow Arbennek a wra devnydh a’n park. 

{{wide image| View_down_from_Corn_Du_-_Brecon_Beacons_National_Park_-_Wales_UK.jpg|1000px| Golok a venydh Corn Du}}

<gallery>
Inside_Ogof_Ffynnon_Ddu.jpg|thumb|center|Ogof Ffynnon Ddu
Henrhyd_Falls_2014-09-04_-_1.jpg|thumb|right|Dowrlam Henrhyd
Pen_y_Fan_from_Cribyn.jpg|thumb|Menydh Pen y Fan
Pony_in_brecon2.jpg|thumb|Hobas menydh
</gallery>

[[Klass:Kembra]]
[[Klass:Parkow kenedhlek‎]]
