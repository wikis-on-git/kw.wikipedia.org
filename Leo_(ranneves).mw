'''Leo''' yw [[ranneves]] aswonnys avel onan a'n 88 aswonnys gans an [[Unyans Steroniethek Keswlasek]] (IAU). Leo yw onan a'n 48 ranneves aswonnys gans Ptolemy ha Leo yw onan a'n 12 ranneves usi yn [[stergylgh]] herwydh hengov. An ranneves a bortray lew. Herwydh henhwedhlow Grek, yth o lew Nemea ledhys gans Heracles avel onan y 12 ober.
[[File:Sidney Hall - Urania's Mirror - Leo Major and Leo Minor.jpg|thumb|left|Leo, gans Leo Minor a-ugh, yn ''[[Urania's Mirror]]'', kartennow ranneves dyllys yn Loundres c.1825.]]

{{Taklow
 | name = Leo
 | fetchwikidata = ALL
 | suppressfields=  
 | image = Leo_constellation_map.svg
}}
==Sterennow==
Yma lies ster ughel aga splannder yn Leo, gans peswar anedha kynsa po nessa braster. An sterenn moyha hy splannder yw Regulus (alpha Leonis) yw sterenn glas-gwynn ha braster +1.34. Yth yw ogas dhe'n eklyptyk, saw 0.456 degre. Hemm yw ogas lowr bos okkultys gans an loer ha'n planetys traweythyow.
Denebola (beta Leonis) yw dhe'n penn arall an ranneves, hag styr an hanow yw "lost an lew".
Algieba (gamma Leonis) yw sterenn dewblek a yll bos diberthys yn pellweler byghan.

==Galaksiow==
Yma lies galaksi dhe notya yn Leo. Yma bagas byghan a galaksiow henwys an Tryflek Leo, M65, M66 ha NGC 3628. An galaksiow ma yw 37 milvil blydhynnow-golow diworthyn.
[[File:Phot-33c-03-fullres.jpg|thumbnail|left|Messier 66]]
Yma kopel galaksio arall M95 ha M96 yw ogas ha 30 milvil blydhynnow-golow diworthyn, ha ogas dhedha galaksi M105.
[[File:A_galactic_maelstrom.jpg|thumbnail|left|Messier 95 gans pellweler Hubble]]

{{Rannevesow}}
{{ArwodhyowStergylgh}}
