[[Restren:Artemisia_Gentileschi_Selfportrait_Martyr.jpg|skeusennik|Ombortrayans Artemisia Gentileschi]]
'''Artemisia Gentileschi''' (8ves Gortheren, 1593 – c. 1656) o lymner [[Itali|Italek]] Baroque, aswonnys avel onan a'n lymnoryon an moyha roasek y'n [[17ves kansbledhen|17ves kansvledhen]]. Yn oos pan esa boghes a jonsyow rag benenes dhe holya dyskans yn art, Artemisia o an kynsa benyn dhe dhos ha bos esel Accademia di Arte del Disegno yn [[Florens|Florens.]]

Genys veu hi yn [[Rom]]. An kynsa flogh a lymner Tuskan Orazio Gentileschi o hi. Hi a worfennas hy hynsa lymnans, ''Susan ha'n Henavogyon'', pan o hi 17. 

Hy lymnans an moyha aswonnys yw ''Judith ow ladha Holofernes'' hag yma meur a venenes a-dhyworth mythologieth ha'n Bibel yn lymnansow Artemisia. Artemisia o aswonnys rag gallos lymna an furv benow fest yn naturel ha rag hy sleyneth usya liwyow rag diskwedhes drama ha myns.

Hy howlwrians avel lymner o gorskeushes gans hwedhel a'y ravnans gans koweth hy thas Agostino Tassi yn 1611 ha hy hemeres rann yn y drial.

Roberto Longhi, barner Italek, a skrifas a ''Judith ow ladha Holofernes'': "Yma a-dro dhe seytek ha dew-ugens lymnans gans Artemisia Gentileschi ha 94% (49 anedha) a dhiskwedh benenes avel person chyf po avel kehaval orth gwer." Y'ga mysk, ''Jael ha Sisera'', ''Judith ha hy Maghteth'', hag ''Esther''. Yth esa fowt a nasennow "benow" kemmyn dhe'n benenes ma —finder, ownekter, gwannder—y'ga le personolethow kolonnek, trehwelek ha nerthek.

==Mirva==
<gallery widths="200" heights="220">
File:Artemisia Gentileschi - Self-Portrait 5365FXD.jpg|''[[Self-Portrait as Saint Catherine of Alexandria]]'', c. 1616
File:Verkündigung an maria.jpg|''[[Annunciation]]'', 1630, [[Museo di Capodimonte]]
File:Gentileschi, Artemisia - Lot and his Daughters - 1635-1638.jpg|''[[Lot and His Daughters (Artemisia Gentileschi, 1635-1638)|Lot and His Daughters]]'', 1635–1638, [[Toledo Museum of Art]]
File:David and Bathsheba by Artemisia Gentileschi.jpg|''[[David]] and [[Bathsheba]]'', c. 1636–1637, [[Columbus Museum of Art]]
</gallery>
