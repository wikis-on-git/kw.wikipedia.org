{{Taklow| fetchwikidata=ALL | suppressfields= * | image2 = Gd-TableImage.svg }}

Elven gymyk yw [[Gadoliniom|'''gadoliniom''']], niver 64 y'n [[An Vosen Beriodek|Vosen Beriodek]]. Y furvell gymyk yw '''Gd'''. Onan a'n elvennow dor-tanow, po lanthanid yw gadoliniom. An hanow a enor Johan Gadolin (1760-1852) kymygydh swedek. Ev a studhyas an kynsa moon dor-tanow, henwys gadolinit lemmyn, dhyworth Ytterby, [[Sweden]]. 

Nyns yw gadoliniom dhe les an korf denel. Yn hwir, nebes gwenonek yw holanow hedeudh gadoliniom. Usys yw gadoliniom y'n teknek medhegel, radyografyeth nywtron.

Diskudhys veu gadoliniom gans Charles Galissard de Marignac yn Jeneva, [[Swistir]] yn 1880. Askorrys yw a-dro dhe 400 tonnas an vledhen. Usys yw kesalkenyow ow komprehendya gadoliniom dhe wul kessrannow elektronek, kepar ha pennow rekordya rag jynnow gwydhyow ha jynnow amontya ha plasennow derivadow tennvenek. Awos y vos sugna nywtrons, usys yw gadoliniom-157 yn dasoberoryon nuklerek (trihankweyth moy nerthek yw gadoliniom ages [[boron]] rag sugna nywtrons). Kemyskys yw 5% gadoliniom dhe'n [[uraniom]] oksid.

Poos atomek gadoliniom yw 157.25. Y boynt teudhi yw 1313°C ha'y boynt bryjyon yw 3170°C. Y dhosedh yw 7.9kg an liter. Alkan medhel splann arghansek yw gans seyth isotop naturel. 

==Mirva==
<gallery class="center" widths="175px" heights="150px">
Restren: Monazite-(Ce)-164025.jpg |skeusennik|Moon gadoliniom, monazit
Restren: Galissard de Marignac.jpg |skeusennik|Charles Galissard de Marignac
Restren: Johan Gadolin.jpg |skeusennik|Johan Gadolin
Restren: TrigaReactorCore.jpeg |skeusennik|Jynn radyografyeth nywtron
Restren: BASF 6108 - 5 ¼” Floppy Disk Drive Magnetic Heads -Top View.jpg |skeusennik|Pennow tennvenek jynn amontya
</gallery>

[[Klass:Elvennow kymyk]]
