{{Taklow| fetchwikidata=ALL | onlysourced=no| suppressfields= }}

'''Krey''' yw [[Karrek|karrek]] garbonat godhosek tellek gwynn medhel. Furv a [[Kalgh|galgh]] yw komposys a'n moon kalcit, furvyes down yn-dann an mor gans gwaskans plankton korrwelek war leur an keynvor. Yn tipek, krey yw kalcit pur, CaCO<sub>3</sub>, gans 2% dhe 4% a vonyow erel hepken (dell yw usys kanndir ha monyow [[pri]]). Kemmyn yw krey a-dreus Europa west, yn arbennek yn [[Pow Frynk]] ha war arvow [[Pow Sows]] soth. 

Furvyes veu krey y'n Oos Kalghek, nans yw 99 - 65 milvil bledhen. Krey yw mar gemmyn yn gweliow Kalghek bos an Oos Kalghek henwys dhyworta y'n hanow [[Sowsnek]], ''Cretaceous'' (''kreta'' yw krey yn [[Latin]]). Godhesys veu krey war estyllennow brastiryel yn morow a dhownder ynter 100 ha 600 meter, dres termyn pur segh. An fowt esknians dhyworth karrygi yn ogas a dhispleg puredh ughel krey.  

Krey a furv [[Tirfurv#Karrygi#Krey|tirfurvow]] arbennek drefen bos dewenadow. I a gomprehend kommow krey, goverow segh ha klegeryow krey.

== Gwrians denel ==
Mengleudhys yw krey rag diwysyans, kepar ha kalgh tomm, bryckys ha ''putty'' drehevel, yn [[ammeth]] rag drehevel pH yn [[Gweres|gweresow]] gans trenkter ughel. Usys yw rag krey "bordh du" rag skrifa ha golinya.

<gallery class="center" widths="250px" heights="200px">
White_Cliffs_of_Dover_02.JPG|Alsow Gwynn Dover
KentGeologyWealdenDomeSimple.svg|Golinyans a [[dororieth]] Pow Sows soth-est
Chalk_("Upper_Chalk"_Formation,_Upper_Cretaceous;_White_Cliffs_of_Dover,_England,_southern_Britain).jpg|Sampel a grey
Devil%27s_Dyke,_Sussex,_from_South_Downs_Way.jpg|Devil's Dyke, Sussex, ensampel a dirwedh krey
</gallery>
[[Klass:Dororieth| ]]
