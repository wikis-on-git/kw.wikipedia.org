{{Tyller| fetchwikidata=ALL | onlysourced=no| suppressfields= }}
'''Emperoureth Besontin''', henwys ynwedh '''Emperoureth Romanek an Est''' po '''Byzantium''', o pesyans [[Emperoureth Romanek]] yn hy rannvroyow est dres Kotheneb Diwettha ha'n [[Osow Kres]], pan o y bennsita Sita Konstentin, hewnys hedhyw [[Istanbul]]. Hy a dreusvewas torva ha kodh Emperoureth Romanek an West y'n [[5es kansblydhen|5es kansvledhen]] OK ha pesya mil vledhen moy bys yn kodh Sita Konstentin dhe [[Emperoureth Ottoman]] yn 1453. Dres brassa rann hy duryans, an emperoureth o fors breselek, [[Gonisogeth|gonisogethel]] ha [[Erbysieth|erbysek]] an kreffa yn Europa. 

An termys "Emperoureth Besontin" ha "Emperoureth Romanek an Est" a veu bathys wosa diwedh an wlaskor; hy burjysi a elwis an wlaskor '''Emperoureth Romanek''', hag aga honan [[Romans]]. Byttegyns, [[Istori|istorioryon]] arnowydh a wra dyffrans ynter Byzantium ha'y gwersyon a-varra drefen hy bos kresegys war Sita Konstentin, keverys troha gonisogeth [[Pow Grek|rek]] a-der onan latinek ha gans [[kryjyans]] a [[Kristoneth|Gristoneth]] Ewngryjyk an Est.

Nebes hwarvosow a'n [[4a kansblydhen|4a]] dhe'n [[6ves kansblydhen|6ves]] kansvledhynnyow a verk spys an tremenyans may hwrug dyffra est grek ha west latin a Emperoureth Rom. [[Kostentin I a Rom|Konstentin I]] (<abbr>r.</abbr> 324–337) a dasrestras an emperoureth, laghelhe Kristoneth ha gul dhe Sita Konstentin bos an [[Penncita|pennsita]] nowydh. Yn-dann vaystri Theodosius I (<abbr>r.</abbr> 379–395), Kristoneth a dheuth ha bos kryjyans an [[stat]] ha kryjyansow erel a veu difennys. Yn-dann vaystri Heraclius (<abbr>r.</abbr> 610–641), [[lu]] ha menystrans an Emperoureth a veu dasrestrys ha [[Greka]] a veu degemerys gradhyel rag devnydh sodhogel yn le [[Latin]]. 

Kodh Sita Konstentin dhe Emperoureth Ottoman yn 1453 a verkyas diwedh Emperoureth Besontin.

{{unn k}}
{{Posek 1,000}}
