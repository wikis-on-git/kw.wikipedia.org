[[Restren:Looe Canal - geograph.org.uk - 6095.jpg|fremys|dyhow|Remenant an Dowrgleudh Kesunyans Lyskerrys ha Logh ogas Logh.|280x280px]]
__TOC__
[[Dowrgleudh]] efan o an Dowrgleudh Kesunyans Lyskerrys ha Logh a eth yntra [[Lyskerrys]] ha [[Logh]] yn [[Kernow]], [[Breten Veur]]. Ogasti 6 mildir (10 km) yn hys o hag yth esa 25 lokyow dhodho. Ygerys o yn rannow dhyworth 1827. An ynjynor o Robert Coad.
[[Restren:Liskeard and Looe Union Canal.gif|fremys|dyhow|Mappa a'n Dowrgleudh Kesunyans Lyskerrys ha Logh ha'n avon Logh Est.|245x245px]]
Y'n dalleth y bennborpos o an karyans a vordewes ha kalgh dhe wellhe an drenkenweres a wlasow ammethek. Gweythyas o an trovyans a dhepositow a vonyow war Vre Garn; yth esa les meur dhodho hag a garyas an monyow dhe'n leur dhe'n porth yn Logh. An kenwerth a gressays dhe'n poynt bos res dhe vyldya hyns-horn ryb tenewen y hyns gans an kompani dowrgleudh, ha'n dowrgleudh a stoppyas ow pos hefordh y honan war an diwedh.

==Gwethheans an dowrgleudh ha'n dowrgleudh hedhyw==
[[Restren:Looe Canal at Plashford bridge.JPG|fremys|dyhow|Gwel ow mires soth dhe Bons Plashford; kledh, an Avon Logh Est; kres, an Hyns-horn Glynn Logh; dyghow, remenantow an dowrgleudh.|239x239px]]

Ygerys o an Hyns-horn Lyskerrys ha Logh yn 1860 hag a dremenys an dowrgleudh dhe bymp leow, tri isella es [[Tewesva]] ha dew ughella, mes an hyns-horn a dhisruys an dowrgleudh dh'y benn kledh. Porthva vysi o Tewesva hwath awos an gwriansow John Buller; ev a hevelys bos an dowrgleudh ughella es Tewesva gasys gwethhe, kyn nyns esa hemma sewyans a dhrehevyans an hyns-horn. An dowrgleudh a dhuryas ow kwethhe hag y hwylli skathow byghan devnydhya an dowrhyns yn-unnik.

[[Hyns-horn an West Bras]] a brenys an kompani dowrgleudh yn 1909 dhe wallos prena an hyns-horn ha'y draffik havyasek rych.

An Hyns-horn Lyskerrys ha Karadon (an hyns-horn a garyas an monyow dhyworth an Ranndir Palas Karadon) a wrug degea yn 1917, mes an Hyns-horn Lykserrys ha Logh a ober hwath avel an [[Hyns-horn Glynn Logh]].

Rannow a'n dowrgleudh re treusvewys bys hedhyw hag a yll bos gwelys a-hys y hyns; neb a lokyetow ha lokjambour a yll bos gwelys ogas dhe Logh, mes leun a leys dhyworth an Heyl Logh Est yw. 

Dowr a fros a-hys moya a'n dowrgleudh hwath.
[[File:Liskeard and Looe Union Canal.gif|thumb|150x150px]]
==Bybliografi==

•Hadfield, Charles (1967). The Canals of South West England. David and Charles. ISBN 0-7153-4176-6.

•Messenger, Michael (2001). Caradon & Looe - The canal, railways and mines. Twelveheads Press. ISBN 0-906294-46-0.

•Popplewell, Lawrence (1977). The Railways, Canal and Mines of Looe and Liskeard. Oakwood Press. ISBN 978-0-85361-212-4.

•Joseph Priestley (1831). "Historical Account of the Navigable Rivers, Canals, and Railways of Great Britain". London: Longman, Rees Orme, Brown and Green.

•Squires, Roger (2008). Britain's restored canals. Landmark Publishing. ISBN 978-1-84306-331-5.
