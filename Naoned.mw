{| align="right" width=250
| [[Image:Arvow_Naoned1.PNG|center|125px|Arvow Naoned]]
|-
| [[Image:Cathedral nantes.jpg|center|thumb|250px|Penneglos Naoned.]]
|}
'''Naoned''' (hemm yw hy hanow [[bretonek]]; y's helwir '''''Naunnt''''' yn [[gallo]] ha '''''Nantes''''' yn [[frynkek]]) yw sita [[Breten Vyghan|vretonek]] yn ''département'' [[Pow Frynk|frynkek]] [[Liger-Atlantek]]. Port ogas hag aber Dowr [[Liger]] yw Naoned. 

Yma an dre ow tenna hy hanow a'n ''Namnetes'', loeth [[gallek]] ow triga y'n Liger-Atlantek arnowydh a-dhia termyn kyns [[Iulius Caesar]].  Omma yn [[937]] [[OK]] y fondyas [[Alan II a Vreten Vyghan|Alain Barbe-Tort]] [[dugeth Vreten Vyghan]]. An bennsita a Vreten Veur o Naoned y'n [[Oesow Kres]]; yma kastell an Dhugys hwath y'n sita. Yeth an niver vrassa a werin Naoned o [[gallo]] yn hengovek, hag [[frynkek]] a-wosa.

Y'n [[18ves kansblydhen]] y teuth Naoned ha bos kres poesek a'n "[[kenwerth trehornek]]" ow kevrenna [[Europa]], [[Afrika]] ha trevesigethow an [[Mor Karib]]. Kenwerth [[Kethneth|kethow]] o selvenek, hag awos keryow kethow [[Senegal]] y teuth an port ha bos golusek.

Yth esa an [[Almayn|Almanyon]] ow kevannedhi an sita a-dhia [[1940]] bys [[1944]]. Yn [[1943]], tanbellennans gans Lu Ayr an [[Statys Unys]] a dhistruis kresenn an sita ow ladha 1 463 person hag owth aperya 2 500 arall.

Kres diwysyansek ha gonisogethek yw Naoned hedhyw; yma [[Pennskol Vreten Vyghan Ughel]] omma ynwedh. An [[Parti Sosialistek]] yw an parti kreffa y'n dre. Yth esa 270 251 a dus ow triga y'n sita yn [[1999]], ha 632 475 y'n gemmynieth trevek.

Yn mysk an dus eryes da a-dhiworth Naoned, attendyn:
* [[Anna a Vreten Vyghan]]
* [[Aristide Briand]]
* [[Jules Verne]]
* [[Pierre Waldeck-Rousseau]]

[[Category:Breten Vyghan]]
[[Category:Sitys ha trevow]]

[[af:Nantes]]
[[ar:نانت]]
[[bg:Нант]]
[[br:Naoned]]
[[ca:Nantes]]
[[ceb:Nantes]]
[[da:Nantes]]
[[de:Nantes]]
[[en:Nantes]]
[[eo:Nanto (Francio)]]
[[es:Nantes]]
[[et:Nantes]]
[[eu:Nantes]]
[[fi:Nantes]]
[[fr:Nantes]]
[[frp:Nantes]]
[[he:נאנט]]
[[hi:नांत]]
[[id:Nantes]]
[[io:Nantes]]
[[it:Nantes]]
[[ja:ナント]]
[[la:Portus Namnetus]]
[[lad:Nantes]]
[[lb:Nantes]]
[[lv:Nante]]
[[nl:Nantes]]
[[nn:Nantes]]
[[no:Nantes]]
[[oc:Nantes]]
[[pl:Nantes]]
[[pt:Nantes (França)]]
[[qu:Nantes]]
[[ro:Nantes]]
[[ru:Нант]]
[[simple:Nantes]]
[[sr:Нант]]
[[sv:Nantes]]
[[tr:Nantes (il)]]
[[vi:Nantes]]
[[zh:南特]]
