[[de:Nantes]] [[en:Nantes]] [[eo:Nanto]] [[fr:Nantes]] [[nl:Nantes]] [[ja:ナント]] [[no:Nantes]]

[[Image:Arvow_Naoned.png|right|]]
'''Naoned''' (hemm yw hy hanow [[bretonek]]; y's helwir '''''Naunnt''''' yn [[gallo]] ha '''''Nantes''''' yn [[frynkek]]) yw sita [[Breten Vyghan|vretonek]] yn ''département'' [[Pow Frynk|frynkek]] [[Liger-Atlantek]]. Port ogas hag aber Dowr [[Liger]] yw Nantes. 

Yma an dre ow tenna hy hanow a'n ''Namnetes'', loeth [[gallek]] ow triga y'n Liger-Atlantek arnowydh a-dhia termyn kyns [[Iulius Caesar]].  Omma yn [[937]] [[OK]] y fondyas [[Alan II a Vreten Vyghan|Alain Barbe-Tort]] [[dugeth Vreten Vyghan]]. An bennsita a Vreten Veur o Naoned y'n [[Oesow Kres]]; yma kastell an Dhugys hwath y'n sita. Yeth an niver vrassa a werin Naoned o [[gallo]] yn hengovek, hag [[frynkek]] a-wosa.

Y'n [[18ves kansblydhen]] y teu Naoned ha bos kres poesek a'n "[[kenwerth trehornek]]" ow kevrenna [[Europa]], [[Afrika]] ha trevesigethow an [[Mor Karib]]. Kenwerth [[Kethneth|kethow]] o selvenek, hag awos keryow kethow [[Senegal]] y teu an port ha bos golusek.

Yth esa an [[Almayn|Almanyon]] ow kevannedhi an sita a-dhia [[1940]] bys [[1944]]. Yn [[1943]], tanbellennans gans Lu Ayr an [[Statys Unys]] a dhistruis kresenn an sita ow ladha 1 463 person hag owth aperya 2 500 arall.

Kres diwysyansek ha gonisogethek yw Naoned hedhyw; yma [[Pennskol Vreten Vyghan Ughel]] omma ynwedh. An [[Parti Sosialydh]] yw an parti kreffa y'n dre. Yth esa 270 251 a dus ow triga y'n sita yn [[1999]].

Yn mysk an dus eryes da a-dhiworth Naoned, attendyn:
* [[Anna a Vreten Vyghan]]
* [[Aristide Briand]]
* [[Jules Verne]]
* [[Pierre Waldeck-Rousseau]]

[[Category:Breten Vyghan]]
