[[Image:White horse k8855-1.jpg|right|thumb|250px|Margh gwynn.]]
[[Image:IcelandicHorseInWinter.jpg|right|thumb|250px|Margh [[Island|islendek]].]]
'''Margh''' (''Equus caballus'') yw [[bronnvil]] veur lowr ow perghenni dhe onan a seyth eghenn an ''genus Equus''. Yma dhedha karnow yn-dann aga threys ha mongow orth aga honnaow. Margh tevesik a boes a-dro dhe 650 kg.

A-dhia dhiw vil vlydhen kyns an [[Oes Kemmyn|OK]], y hwra [[tus]] devnydh a vergh rag doen traow, marghogeth, ha gweytha yn ken fordhow. Bys y'n [[20ves kansblydhen]], mergh o poesek yn breselyow ynwedh, hag kreslu gustel a varghok hwath. Yn resys ha sportys erell yma mergh pur gemmyn hedhyw.

Y helwir mergh benow '''kasegi''', ha mergh yowynk '''leughi'''. Leugh a dh ha bos tevesik orth 3 bloedh. Yma mergh ow triga yn gwelstiryow. Dell vydh usys, yma y'ga greow unn margh kellek ha 'harem' a unn bys deg kasek, warbarth gans leughi an kasegi. Oes a 20 po 30 bloedh a dhrehedh mergh yn fenowgh. I a dheber [[gwels]] ha [[greun]] (r.e. kergh, heydh, ha nepprys ys eynek). Gryghias a wrons i.

==Mergh yn lyenn ha mythologieth==
Yn lyenn [[keltek]] hag [[Eyndo-Europek]], yma kevrenn grev lowr yntra mergh ha myghternses.¹ Yn ''Táin Bó Cuailgne'', Macha a ros hy hanow dhe Emain Mhacha (pennsita a Ulster koth) ow tineythi gevellow wosa gwaynya res yn erbynn kasek. Yn ''Pedeir Keinc y Mabinogi'', Pryderi yw gevell dineythys yn marghti unn gasek gevrinek; ha Pwyll Pennsevik Dyfed a vetyas y bennseviges Rhiannon ha hi ow marghogeth yn farthus der an koes. (Ford 1977:4-11)

Y'n [[Ordinale]], pan hanow Adam an [[enyval]]es oll, yn-medh ev yn kever an margh:
<blockquote>
''Ha margh yw best hep parow''<br>
&nbsp;&nbsp;&nbsp;''the vap den rag ymweres.''
</blockquote>

[[Margh Kynver|Margh]] yw hanow an [[Myghternedh Kernow|myghtern a]] [[Kernow|Gernow]] yn termyn [[Trystan]] hag [[Isolt]]. (Byttegyns, an hanow ma yw devedhys dhiworth huni [[Latin]], ''Marcus'' &ndash; dre wall y tallathas an gevrenn ynter y hanow ha mergh.)

==Kampoellansow==
# Patrick K Ford. 1997. ''The Mabinogi and other Medieval Welsh Tales.'' University of California Press, Berkeley.

[[Category:Ammeth]] [[Category:Bewonyeth]]
[[ang:Hors]] [[ar:حصان]] [[ast:Caballu]] [[bg:Кон]] [[bo:རྟ་]] [[ca:Cavall]] [[cs:Kůň]] [[cy:Ceffyl]] [[da:Hest]] [[de:Hauspferd]] [[et:Hobune]] [[el:Άλογο]] [[en:Horse]] [[es:Caballo]] [[eo:Ĉevalo]] [[fa:اسب]] [[fr:Cheval]] [[gl:Cabalo]] [[ko:말 (동물)]] [[ia:Cavallo]] [[it:Equus caballus]] [[he:סוס]] [[ka:ცხენი]] [[li:Taam peêrd]] [[nah:Kawayo]] [[nl:Paard (dier)]] [[nds:Peerd]] [[ja:ウマ]] [[pl:Koń domowy]] [[pt:Cavalo]] [[ru:Лошадь]] [[sl:Konj]] [[sr:Коњ]] [[fi:Hevonen]] [[sv:Häst]] [[zh:马]]
