{{Tyller|suppressfields=|fetchwikidata=ALL|onlysourced=no|caption=Eglos Sen Jowan}}
'''Krows Hirlan''' ({{lang-en|Godolphin Cross}}) yw gwig y’n keverang kyns a [[Keryer_(keverang)|Geryer]] yn [[Kernow]]. Yn pluw civil [[:en:Breage, Cornwall|Eglosbrek]] yw, hanter an fordh yntra [[:en:Hayle|Hayl]] ha [[Hellys]].<ref name="osmap203">{{citation |title=Landranger map sheet 203 ''Land's End'' |publisher=[[:en:Ordnance Survey|Ordnance Survey]]}}</ref>

Yma Krows Hirlen war dir ughel, rann a furvyans dororiethel henwys [[Men growan]] Tregonan-Godhwolghan ({{lang-en|Tregonning-Godolphin Granite}}), hemm yw an tir ughel gwastas y’n ranndir na. Onan a'n pymp [[:en:batholith|batholith]] yw yn [[Kernow]] gwrys a ven growan, (mirewgh orth [[Dororieth]]). Unn mildir war-tu ha’n west dhyworth an wig yw Karn Godhwolghan. An vre na a yskyn dhe 162 meter (531 tros-hys).<ref name="osmap203"/> 

An Stat Godhwolghan yw ogas dhe'n wig. An Trest Kenedhlek a'n perghen yn tien lemmyn. An stat dien ha'n gwedhek a-dro dhodho yw ygor dhe'n werin unweyth arta. Ekskludys esens i a'n vrassa rann anodho gans an berghennow kyns. 

Skol Gynsa Godhwolghan yw rag fleghes dhyworth 4 dhe 11 bloodh. Yth esa rol a 82 flogh ynni yn mis Du 2021.<ref>{{cite web|url=https://www.get-information-schools.service.gov.uk/Establishments/Establishment/Details/143977 |title=Godolphin Primary School |publisher=Governans Ruvaneth Unys |date= |accessdate=2021-11-21}}</ref> An skol a gavas derivas da dhyworth [[:en:Ofsted|Ofsted]] yn mis Methevan 2015.<ref>{{cite web|url=https://reports.ofsted.gov.uk/provider/21/111809 |title=Godolphin Primary School |publisher=Governans Ruvaneth Unys |date= |accessdate=2021-11-21}}</ref>  

Nyns yw eglos Sen Jowan an Besydhyer devnydhys lemmyn. Desinys gans [[:en:James Piers St Aubyn|James Piers St Aubyn]] veu ha drehevys yn 1849–50. Yn 2006 Konsel [[Keryer_(keverang)|Keryer]]  a dhegemeras profyans towlenna rag treylya an eglos dhe annedh privedh <ref>{{cite web|url=https://planning.cornwall.gov.uk/online-applications/applicationDetails.do?activeTab=summary&keyVal=J28N1UIT62000 |title=Planning Applications, Kerrier DC July 2006: PA06/01187/F |publisher=Cornwall Council |accessdate=2021-11-21}}</ref>

Yma Krows Gernewek y’n gorflan. Yn 1896 removys veu dhe’n gorflan wosa hi dhe vos devnydhys avel peul yet war stat Chytodden.<ref>{{citation |last=Langdon |first=Arthur G. |year=1896 |title=Old Cornish Crosses |url=https://archive.org/details/oldcornishcrosse00lang/page/252 |place=Truro |publisher=Joseph Pollard |pages=252-253}}</ref>

Wosa kaskyrgh gans Kowethas Kemeneth Krows Hirlan rag arghasans, prenys veu an chapel Methodek koth, gans gweres a ro dhyworth [[:en:Mohammed bin Rashid Al Maktoum|Sheikh Mohammed bin Rashid Al Maktoum|]] an [[:en:Emir|Emir]] a [[:en:Dubai|Dubai]]. Tus an wig re lavarsa orto a-dro dhe'n gevren istorek ynter an wig ha [[:en:Francis Godolphin, 2nd Earl of Godolphin|Francis Godolphin 2<sup>a</sup> Yerl a Wodhwolghan]].<ref>{{cite web|url=https://www.cornwalllive.com/news/cornwall-news/how-cornish-village-fought-back-3288877 |title=How a Cornish village fought back and won against the closure of a community lifeline |publisher=Cornwall Live |last=Letcher |first=Lisa|date=2019-09-07 |accessdate=2021-11-21}}</ref> a vagas mergh dhyworth an [[:en:Godolphin Arabian|Godolphin Arabian]]. Margh a vri meur o, onan a'n tri margh kellek may teu pub [[:en:Thoroughbred|margh resek pur]] dhywortha. An Sheikh yw penn kowethyans resek mergh ollvysel, [[:en:Godolphin Racing|Godolphin]] y hanow. Kresen gemeneth an wig yw an chapel lemmyn. Organ an chapel a dheuth dhyworth chapel aral yn 1936. Drehevys veu gans H P Dicker yn Karesk y'n 1890ow. Gwithys veu ha ena gwayys hwegh mildir dhe'n Kuntel Ertach Kernow y'n Gwithti Bal Poldark.
== Devynnow ==
{{reflist}}

{{Porth Kernow}}

[[Klass:Trevow yn Kernow]]
