{{Taklow| fetchwikidata=ALL | onlysourced=no| suppressfields= }}
[[Restren:14._Luke_Ball,_St_Kilda_FC_02.jpg|skeusennik|200px|Honangemeryans a allosek an korf dhe botya pel gans an nerth gwiw]]
'''Kevreyth an sensys''' yw an fordh may hwrello [[eneval]]es diskudha a-dro dh'aga kerghynnedh ogas ha'ga [[korf]]ow. Rag gul hemma, i a's teves organow arbennik rag kuntel kedhlow henwys organow an sensys. Organow an sensys a ober avel trusydhyon ([[Sowsnek]] transducers), h.e. i a dreyl nerthedh dhyworth a-ji an korf po dhe ves a'n korf dhe sinellow nerven. Argerdhys yw an sinellow fest uskis gans an [[ympynnyon]]. An rester kowal yw kevreyth an sensys.

Dell yw usys, y leverir bos dhe gevreyth an sensys pymp sens:
# Klew yw sens son. [[Skovarn]]ow a glew sonyow. 
# Golok yw sens gweles. [[Lagas]]ow a wel. 
# Tava yw sens omglewans. Organow sens a omglew. 
# Blas yw sens sawor. [[Taves|Tavosow]] a vlas. 
# Sawor yw sens eth. [[Tron]]ow a glew eth. 

Yn gwiryonedh, yma sensys erel. Y'gan beus sens a gespos ha honangemeryans (Sowsnek - proprioception), hemm yw an sens a dyller perthynek rannow a dha gorf dha honan ha'n nerthedh mayth usi edhom dhis anodho rag gwaya. Puskes a's teves kevreyth sens nag eus dhe eneval tir vytholl. Yma kevreyth haval dhe'n brassa rann a bryvennow [[Diwelvennek|diwelvennoges]] ynwedh, gelwys an kevreyth linen denwennel. Hemm a glew gwayans ha krenans y'n [[dowr]]. Nebes puskes a yll klewes patronyow a fros tredan y'n dowr. 

== Dyghtya an kedhlow ==
Myns fest bras a gedhlow a dhrehedh an ympynnyon a gevreyth an sensys. Unn estemyans yw 11 milvil tamm a gedhlow pub eylen, gans 10 milvil anedha a'n dewlagas. A'n myns hujus ma, ni a us saw 40 y'gan brys war. An remenant yw dyghtys yn anwar. 

<gallery class="center" widths="175px" heights="150px">
Eye_iris.jpg|An lagas a wel
Earcov.JPG|An skovarn a glew
Hump_nose2.jpg|An tron a glew eth po sawor 
Tongue.agr.jpg|An taves a vlas sawor
Yoga_(9704376297).jpg|An sens a gespos
Tickle.jpg|Kosa yw unn fordh a omglewes tava
</gallery>
