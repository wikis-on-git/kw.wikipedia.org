{{Den | fetchwikidata=ALL | onlysourced=no | suppressfields= }}

'''Federico Fellini''' (20 mis Genver 1920 yn Rimini - 31 mis Hedra 1993 yn [[Rom]]) o gwrier fylmow ha kevarwodher italek. Fylmow Fellini a gesun kov, hunros ha fantasi.

An kynsa fylm kevarwodhys gans Fellini o ''Lo Sceicco Bianco'' (1951), gans Alberto Sordi, skrifys gans Michelangelo Antonioni hag Ennio Flaiano. Hag ow kul an fylm ma, Fellini a vetyas Nino Rota, an ilewydh may kwrussa y sewya rag remenans y resegva sewenus.

Fellini o demedhys dhe wariores Giulietta Masina (1921-1994) a-dhia 1943 bys dh’y vernans. Yn 1945, i a gavas mab a dreusvywas diw seythen hepken. Ev o aga unnik flogh. Masina a warias yn lies fylm gwrys ganso. Gwarioryon erel a oberi gans Fellini yn fenowgh a gomprehend Marcello Mastroianni, Alberto Sordi, hag Anita Ekberg.

A-der gul fylmow, ev a skrifas skriptow rag diskwedhyansow radyo, skrifa rag fylmow (dre vras rag Roberto Rossellini) ha gesyow rag gwarioryon a vri kepar ha Aldo Fabrizi. Ynwedh Fellini a wrug delinyansow (dre vras, pluven blomm war baper), yn fenowgh portrayansow hwarthus. Y sewena gynsa o delinya skrisellow argemyna rag fylmow.  

Dres an oos Faskorieth, avel ''Avanguardista'' (an bagas konstrinus rag mebyon yowynk), y skrifow kynsa o rag Alleanza Cinematografica Italiana (ACI), kowethyans askorra Vittorio Mussolini, mab [[Benito Mussolini]], neb a’y gomendya dhe Rossellini.

Yn 1944, wosa Faskorieth, ev a ygoras gwerthji yn [[Rom]] may kwerthas an delinyansow ynno. Gelwys veu an gwerthji yn [[Sowsnek]], henn yw "The Funny Face Shop", hag a gomprehendas oberow gans Fellini ha De Seta, Verdini, Camerini, Scarpelli, Majorana, Guasta, Giobbe, Attalo, Migneco (skriforyon, kevarwodhyon po skiansogyon owth oberi rag cinema italek). Y’n keth bledhen y tallathas gweres Roberto Rossellini war an fylm ''Roma Città Aperta'', gans  Aldo Fabrizi. Fellini a'y gevrannas skrifa fylm aral: ''Paisà''. Ev a skrifas ynwedh rag kevarwodhoryon erel kepar ha Alberto Lattuada, Pietro Germi and Luigi Comencini.

Yn 1987 ev a waynyas an Pewas Felshyp Akademi BAFTA, pewas rag kowlwriansow y vewnans. Yn 1993, ev a gavas [[Pewas Akademi]] (Oscar) rag kowlwriansow y vewnans.

== Fylmow ==
* ''Luci del varietà'' (1950)
* ''Lo Sceicco Bianco'' (1951)
* ''I Vitellon]'' (1953)
* ''La Strada'' (1954) Pewas Akademi (Oscar) (an gwella fylm tramor)
* ''Le Notti di Cabiria'' (1957) Oscar (an gwella fylm tramor)
* ''La Dolce Vita'' (1960) Oscar (an gwella gwiskow)
* ''8 1/2'' (1963) 2 Oscar (an gwella fylm tramor, an gwella gwiskow)
* ''Giulietta degli Spiriti'' (1965)
* ''[[Satyricon]]'' (1969)
* ''I Clowns'' (1970)
* ''Fellini's Roma'' (1972)
* ''Amarcord'' (1973) Oscar (an gwella fylm tramor)
* ''Fellini's Casanova'' (1976)
* ''Prova d'Orchestra'' (1979)
* ''La Citta' delle Donne'' (1980)
* ''E la nave va'' (1983)
* ''Ginger and Fred'' (1986)
* ''Intervista'' (1987)

<gallery>
Dolce_vita1.gif|skeusennik|Gwel dhyworth an fylm ''La Dolce Vita''
Federico_Fellini.jpg|skeusennik|Fellini yn Gool Fylmow Cannes yn 1960 
Set_La_dolce_vita.jpg|skeusennik|Gwel aral dhyworth an fylm ''La Dolce Vita''
Fellini-Satyricon1.jpg|skeusennik|Gwel dhyworth an fylm ''Satyricon''
Amarcord_2.jpg|skeusennik|Gwel dhyworth an fylm ''Amarcord''
</gallery>
{{Posek 1,000}}

[[Klass:Italians]]
[[Klass:Mernansow 1993]]
