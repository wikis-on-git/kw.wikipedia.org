[[File:LL-Q25289 (cor)-Gwikor Frank-istori denses.wav|thumb|Leveryans: Istori denses]]

'''Istori denses''', po istori kovadhys, yw hwedhel an termyn usi passyes a vab [[Tus|den]]. Konvedhys yw dre hendhyskonieth, anthropologieth, [[Godhonieth|skiens]] genynnek ha [[Sciens yeth|yethonieth]], hag a-dhia dallethvos skrifa dre bennfentennow kynsa ha nessa.
[[Restren:Fertile Crescent.png|skeusennik|Mappa an Kylghyans Frothus yn Est Ogas]]
Kyns istori skrifys denses o y gynsistori hag a dhallathas gans an Oos Paleolithek (po "[[Oos Men]] Koth"), sewyes gans an Oos Neolithek ("Oos Men Nowydh"). Y tallathas an Hweldro Amethek y'n Neolithek, yntra 10,000 ha 5,000 KOK, y'n Kylghans Frothus a'n Est Ogas. Der an oos ma, tus a dhallathas amethyans systemasek a [[Plans|blansow]] hag [[Enyval|enevales]]. Dell wrug ammeth avonsya, an brassa rann a dus a janjya a vewedh-gwandrya dhe vewedh trigys avel tiogyon yn trevethow fast. An diogeledh hag askorruster res der ammeth hag avonsyansow treusporth a asa kemenethow dhe omlesa dhe unsesow brassa ha brassa.

Res porres o bos ogas dhe fentennow lel a [[Dowr|dhowr]] evadow yn kynsistori hag yn istori. Trevethow a veu displegys mar a-varr avel 4,000 KOK yn [[Iran]], yn Mesopotami, yn Nans Dowr Indus, ryb glannow an [[Nil]] yn [[Ejyp]] ha ryb glannow [[Avon|avonyow]] [[China]]. Dell dhisplegyas ammeth, ammeth reun a dheuth ha bos moy kompleth ha kawsya rannans lavur dhe witha boos dre sesonyow-tevi. Rannans a lavur a ledyas dhe wrians a renkasow ughella ha'n displegyans a sitys, sel a hwarheans. An gomplegeth a gemenethow denel a res kevreyth [[Awgrym|akontya]] ha skrifa.
[[Restren:Scientific Revolution.jpg|skeusennik|Art a'n Hweldro Wodhoniethek.]]
Gans floryshya hwarheansow, hen istori (synsys ynno an Oos Klassek, bys dhe a-dro dhe 500 OK) a welas an sevel ha kodha a [[Emperouregieth|emperourethow]]. Istori wosa-klassek (an [[Osow Kres]], c. 500-1500 OK) a synsas ynno an sevel a [[Kristoneth|Gristoneth]], an Oos Owr [[Islam|Islamek]] (c. 750-1258 OK), hag an Dastinythyansow Italek ha Timurid (a a-dro dhe 1300 OK). An komendyans a jynnskrif gwayadow dhe Europ a hweldreylyas keskomunyans hag esya keskar kedhlow, uskishe diwedh an Osow Kres ha dri an Hwedlro Wodhoniethek. An Oos Arnowydh A-Varr, a c. 1500 dhe 1800 OK, a synsas ynno an [[Oos Golowyans]] hag an Oos Hwithra. Erbynn [[18ves kansbledhen|an etegves kansvledhen]], an kreunans godhvos ha teknegieth a dhrehedhas myns lowr dhe dhalleth an Hweldro Dhiwysyansek ha dalleth an Oos Arnowydh Diwedhes a-dro dhe 1800 bys y'n eur ma.

{{unn k}}
{{Posek 10}}

[[Klass:Istori]]
