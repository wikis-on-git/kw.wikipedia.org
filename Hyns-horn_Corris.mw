[[Restren:Narrow gauge train at Maespoeth (geograph 4122386).jpg|skeusennik|Jynn niver 7 ha tren a dhrehedh dhe worsav Mespooth a-dhyworth Corris. ]]
Hyns-horn [[kledhrennow kul]] 2 droos-hys 3 meusva (686 mm) war an or yntra [[Pow Merioneth]] ([[Gwynedh]] a-lemmyn) ha [[Pow Trevaldwynn]] ([[Powys]] a-lemmyn) yn Kres [[Kembra]] yw an '''Hyns-horn Corris''' ([[Kembrek]]: ''Rheilffordd Corris'', [[Sowsnek]]: ''Corris Railway''). 

== Kilva ==
An linen a veu ygerys yn 1859 hag y ponyas a-dhyworth Derwenlas, soth-est a [[Machynlleth|Vachynlleth]] war-tu ha'n north dhe [[Corris|Gorris]] ha wosa henna dhe [[Aberllefenni]]. Skorrow eth dhe'n mengleudhyow legh dhe [[Corris Uchaf|Gorris Wartha]], Aberllefenni hag an mengleudhyow unnek a-dro dhe [[Ratgoed|Ratgoos]] ha hwelyow erel a-hys an [[Nans Dulas]]. 

Y feu deges an hyns-horn yn 1948, mes Kowethas Gwithans a veu selyes yn 1966. Wor'talleth yth oberas avel gwithti, mes yn 2002 rann verr an linen yntra Corris ha [[Dibarthva Mespooth]] (Maespoeth) veu ygerys arta. Lemmyn yth ober an hyns-horn avel tennvos havysi. [[Jynn-ethenn hyns-horn|Jynn ethen]] nowyth a veu byldyes rag an hyns-horn py a entras oberyans yn 2005. Dew jynn a'n hyns-horn derowel re beu gwithys dhe'n [[Hyns-horn Talyllyn]].

== Nasyow anusadow an hyns-horn ==
[[Restren:Corris - panoramio (7).jpg|skeusennik|Gwel a'n kledhrennow gwithys dhe Gorris ow mires war-tu ha Dibarthva Mespooth.]]
Yma dhe'n hyns-horn lies nas anusadow.

* Geyj an linen, 2 droos-hys 3 meusva (686 mm) yw treweythus, yth o rennys gans tri hyns-horn aral y'n [[Ruwvaneth Unys|RU]]: an [[Hyns-horn Talyllyn]] ha'n [[Hyns-tramm Pymlymon ha Havan]] usi keffrys yn Kembra, ha [[Hyns-horn Skav Campeltown ha Machrihanish]] yn Alban.A'n re ma nyns usi saw an Hensi-horn Talyllyn ha Corris hwath yger.
* Awos ev dhe dhalleth avel hyns-tramm margh hag ev dhe yskynna dre'n nans Dulas gwynsek ha kul, yth esa kammow pur strooth dhe'n linen. Yth esa dhe'n kochys gwreydhek peder ros yn-unnik, grondyes war gochys a-dhyworth hensi-tramm trevek. An re ma a veu dasdhrehevys dre worra dew gocha penn dhe benn war is-framm hirra.
* Pur gul o gorsavow an hyns-horn, keffrys drefen doronieth an linen, pub onan o a-est dhe'n kledhrennow, ytho yth esa darasow an kochys ha'n jynnow war an amal na yn-unnik.
* Yth esa tohow dhe worsavow Corris ha Machynlleth, nyns esa usadow war hensi-horn an par ma yn Breten Veur. An penn-hyns a bonyas yn-dann an to dhe Gorris. Dhe Vachynlleth yth o an to dres keyn an tren. 

== Hyns ==
[[Restren:CorrisRailwayMap.png|skeusennik|Mappa a Hyns-horn Corris (yn Sowsnek).]]

=== Gorsavow ha Gortaow ===
'''''Merkyewgh''' - treylyansow Kernowek a'n henwyn re beu res yn bold gans an henwyn Kembrek/Sowsnek gwreydhek ynter an krommvaghow pan yw possybyl.''

* '''Kay Ward''' (Cy: ''Cei Ward'', En: ''Ward'' ''Quay'').

Kay war an [[Dyfi|Avon Devi]] dhe Vorbenn. Hemma o an penn-tyller treusworhella rag an hyns-tramm gwreydhek. Deges a veu y'n 1860ow.

* '''Kay Diwotti Isella''' (Cei Tafarn Isa) ha '''Kay Ellis'''.

Kayow war an Avon Devi dhe Dharlas (Derwenlas) le may feu legh kergys dhe worhelyon. Deges y'n 1860ow pan veu treghys kamm an avon dre dhrehevyans an [[Hyns-horn Aberystwyth hag Arvordiryow Kembra]]. 

* '''Machynlleth'''

Penn-tyller treusworhellans legh ha gorsav kesjanj gans [[Hensi-horn Kambri]].

* '''Yet Korlann''' (Ffridd Gate) rag Llanwrin.
* '''Treusva Park an Dar''' (Cy: ''Croesfan Doldderwen'', En: ''Doldderwen Crossing'')
* '''Liwji''' (Lliwdi)
* '''Loongwern''' (Llwyngwern) rag Pantperthog.
* '''Eselkulyek''' (Esgairgeiliog) rag Ceinws.
* '''Dibarthva Mespooth''' (Cy: ''Cyffwrdd Maespoeth'', En: ''Maespoeth Junction'')
* '''Corris'''
* '''Bernwynn''' (Garneddwen)
* '''Aberllefeni'''

=== Skorrow ha Hensi-tramm ===
Yth esa lies skorr dhe'n Hyns-horn Corris, meur anedha a veu byldyes dhe dhyghtya'n mengleudhyow legh a-hys y hyns. An penn-skorrow o:

* ''Hyns-tramm Mengleudh Loongwern''
* ''Hyns-tramm Mengleudh Legh Era''
* ''Hyns-tramm Corris Wartha'' a-dhyworth Dibarthva Mespooth dhe'n mengleudhyow a-dro dhe Gorris Wartha.
* ''Lergh-gwitha Melin Matthi'' ogas hag Aberllefenni a dhyghtyas Hwelyow Emaylheans Legh an Magnus. 
* ''Hyns-tramm Mengleudh Aberllefenni'' a junyas an melin legh gans an tri megleudh.
* ''Hyns-tramm Ratgoos'' a bonyas dhe'n north a Aberllefenni ha dyghtya Mengleudhyow Ratgoos ha Kemerow. 

Nyns o saw an Hyns-tramm Mengleudh Aberllefenni a veu oberys gans jynnow hag y'n 1970ow hag y'n 1980ow y feu oberys gans jynn-tenna. An skorrow erel a veu oberys gans gravedh ha myrgh.
[[Restren:AberllefenniQuarry.jpeg|skeusennik|Mengleudh Aberllefenni]]

=== Mengleudhyow a dhyghtyas gans an hyns-horn ===

* Mengleudh Loongwern
* Mengleudh Rhiw'r Gwreiddyn 
* Mengleudh Era Quarry ha Hwelyow legh dhe Eselkulyek
* Mengleudh Abercorris
* Mengleudh Gaewern
* Mengleudh Braichgoch
* Mengleudh Abercwmmeiddaw
* Mengleudh Legh Aberllefenni 
* Mengleudh Kemerow
* Mengleudh Ratgoos

== Jynnow ==

=== Hyns-horn derowel ===
Jynnow a bonyas war an Hyns-horn Corris yntra 1878 ha 1948 (nyns esa dhedha henwyn war an linen Corris) :
{| class="wikitable"
!Niver
!Imach
!Byldyor
!Eghen
!Niver Hwel
!Byldyes
!Merkyansow
!Studh a-lemmyn
!Tyller a-lemmyn
|-
|1
|[[Restren:Historic Corris Railway at Machynlleth.jpg|skeusennik]]
|Hughes Falcon Works
|0-4-2 DD
|324
|1878
|0-4-0 DD wor'talleth. Skrappyes yn 1930.
|Skrappyes
|N/K
|-
|2
|
|Hughes Falcon Works
|0-4-2 DD
|322
|1878
|0-4-0 DD wor'talleth. Skrappyes yn 1930.
|Skrappyes
|N/K
|-
|3
|[[Restren:Sir Haydn on Corris Railway - 2012-05-07.jpg|skeusennik|Sir Haydn ow kodriga orth an Hyns-horn Corris gwithys.]]
|Hughes Falcon Works
|0-4-2 DD
|323
|1878
|Bdlyes avel 0-4-0 DD wor'talleth. Y fey dasdhrevevys yn 1927 ow tevnydhya darnow pub tri jynn Hughes. Prenys a veu gans an Hyns-horn Talyllyn yn 1951 ha henwys Sir Haydn.
|Ow pos ewnhes
|Hyns-horn Talyllyn
|-
|4
|[[Restren:Edward Thomas (13796797195).jpg|skeusennik|Edward Thomas war an Hyns-horn Talyllyn.]]
|Kerr Stuart
|0-4-2 DD
|4047
|1921
|Klas tattoo, prenys gans an Hyns-horn Talyllyn yin 1951. Dhana henwis Edward Thomas.
|Oberadow
|Hyns-horn Talyllyn
|}

=== Hyns-horn gwithys ===
Jynnow re beu prenys rag an hyns-horn a-dhia 1967 ow holya patron nivella an hyns-horn gwreydhek. Ymons:
{| class="wikitable"
!Niver
!Imach
!Hanow
!Byldyor
!Eghen
!Niver Hwel
!Byldyes
!Merkyansow
!Studh a-lemmyn
!Fronnow-ayr (rag trenow trethysi)
|-
|5
|[[Restren:AlanMeaden.jpeg|skeusennik]]
|''Alan Meaden''
|Motor RailSimplex
|4wDM
|22258
|1965
|Prenys 1974. Henwis rag selyer an gowethas.
|Oberadow
|Nag eus
|-
|6
|[[Restren:Corris No 6 - 2012-05-07.jpg|skeusennik]]
|
|Ruston and Hornsby
|4wDH
|518493
|1966
|Prenys yn 1982
|Oberadow
|Eus
|-
|7
|[[Restren:Corris No 7 - 2006-10-28.jpg|skeusennik|Niver 7 dhe Gorris.]]
|
|Winson Engineering
and Drayton Designs
|0-4-2 ST
|17
|2005
|Byldyes rag an hyns-horn yn gis niver 4.
|Oberadow
|Eus
|-
|8
|
|
|Hunslet
|4wDM
|7274
|1973
|Chevises a-dhyworth Gwithti Balweyth Glow Kenedhlek.
|Ow kortos ewnheans
|Nag eus
|-
|9
|
|''Aberllefenni''
|Clayton
|4wBE
|B0457
|1974
|Kyns Mengleudh Legh Aberllefenni.
|Oberadow
|Nag eus
|-
|10
|
|
|Corris Railway
|0-4-2 ST
|
|Ow pos byldyes
|Chevisyes war niverow 1 - 3.
|Ow pos byldyes
|N/K
|-
|11
|
|
|Orenstein & Koppel
|0-4-0DH
|25721
|1957
|Prenys yn 2015.
|Oberadow
|Eus
|}

== Kevrennow ==
[http://www.corris.co.uk Gwiasva sodhogel] (yn Sowsnek yn unnik)

[[Klass:Hensi-horn]]
