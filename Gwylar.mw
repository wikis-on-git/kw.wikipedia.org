{{Taklow| fetchwikidata=ALL | onlysourced=no| suppressfields= }}

[[Restren:Coral polyps in symbiosis with unicellular dinoflagellates.jpg|skeusennik|right|250px|Polypow gwylar gans algi unnkell]]

'''Gwylar'''  po '''korel''' yw furvyes gans [[Eneval|enevales]] munys, h.y. polypow a'n fylum ''Cnidaria''. 

==Gnasow==

Enevales morek yw gwylar, po war estyllennow brastiryel po a-derdro enesow keynvorek. I a drig yn trevesigethow. 

Yth yw pub polyp yn trevesigeth zooyd: ekwals yns i, kethsam yn genynnek. Y'n drevesigeth i a dhinyth dre dhinythyans direydhek, mes i a yll gul devnydh a dhinythyans reydhek ynwedh. Trevesigethow a'n keth eghen a liver gametow war-barth, dres onan, diw po teyr nos termyn an loor leun. 

Pub eneval gwylar yw hevelep dhe sagh byghan. An ygeryans a-wartha yw an ganow. Tentaklys a-dro dhe'n ganow a'n jeves nemacystow a yll gwana, ow palsya an enevales munys dybrys gans an polypow. 

Gwylar a dyv dell yw usys yn dowrow trovannel, mes re anedha a yll tevi yn dowrow yeyn, kepar ha'n keynvor a-dro dhe Vreten ha Norgagh. An hanow rag gwylar dowr yeyn yw '''merl''' yn [[Kernewek]] ha [[Bretonek]]. Dyffrans dhe wylar yw merl, drefen nag yw kelmys dhe leur karnek an keynvor. mes i a wra rolya kepar ha '' 'tumbleweed' '' a-hys leur an mor bys pan  dheffo ha bos re veur dhe waya. 

== Kesvewans ==
An brassa niver a wylar a'n jeves nerthedh ha megyans dhyworth kesvewans gans algi unnkell lughwriansek gelwys zooxanthellae. Yma edhom dhedha a howlwolow, hag i a dyv yn dowrow kler bas, yn tipek yn downder a les ages 60 meter. 

Lies eghen a wylar a gesvew gans zooxanthellae a'n kinda ''Symbiodinium'', hag yw dinoflagellates. Dell yw usys, pub polyp a syns un eghen a algi. Dre lughwrians, an algi a re nerthedh dhe'n gwylar ha gweres y'n argerdh a galgheans. An gwylar a re tyller saw dhe'n algi, hag an algi a dheber karbon dioksid ha skollyon nitrojenus an polyp. Mar wrello an algi kawsya re a bosow war an polyp, an polyp a's estewl. Pan wrello an estewlensow hwarvos yn rew, aswonnys yw henna avel kanna gwylar, drefen bos an algi a weres ri liw dhe'n gwylar. Estewlans a wra ynkressya chons an polyp dhe dreusvewa posow termyn kott. I a yll daskavos algi, martesen a eghen aral a-wosa. Mar wrello an posow durya, an gwylar a yll merwel. 

== Kribow gwylar ==
Krib gwylar (po krib korel) yw tyller may deffo lies gwylar. Krib gwylar yw tyller da rag lies eneval aral kepar ha [[Pysk|puskes]], kankres, kregyn bolgh ha spongow. 

Pub eneval gwylar a woliv kalciom karbonat a-dro dhodho. Hemm yw starneth soled an drevesigeth. Pan varwo an polyp, polypow nowydh a drig war benn an starneth kottha. An [[Karrek|garrek]] yw gwrys y'n maner na yw henwys gwylar (po korel) ynwedh. Furv a [[Kalgh|galgh]] yw. Gelwys yns i korf eskern gwylar. Pub sort a drevesigeth a dherev kinda dyffrans a gorf eskern, may hallo trevesigethow bos shapys avel ympynnyon, skavel gronek, kowlen, po lies shap aral. Gwrys yw furvyansow meur dres eghen dres termyn. Oll an furvyansow war-barth a wra krib gwylar. 

Usys yw gwylar treweythyow avel gemmweyth. 


==Mirva==
<gallery class="center" widths="175px" heights="150px">
Image:Coral polyp.jpg|Delinyans a unn polyp
Image:Montastrea cavernosa.jpg|Bagas a bolypow
Image:Blue Starfish.jpg|Krib gwylar yw gwrys gans milvilyow a bolypow. Lies eneval aral a drig a-dro dhe'n grib
Image:GreatBarrierReef-EO.JPG|[[Krib-bar Meur Ostrali]] yn skeusen tennys dhyworth an efanvos
Image:ARRAN_SEASCENES_013.jpg|Merl ogas dhe arvor Enys Arran, [[Alban]]
Image:Coral_Fragments,_Coral_Beach,_Carraroe.JPG|Temigow merl war treth yn [[Iwerdhon]]
Image:Bleached_coral,_Acoropora_sp.jpg|Gwylar kannys
</gallery></center>
