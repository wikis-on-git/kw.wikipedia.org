[[Restren:TrailofTearsMemorial-2.jpg|skeusennik|Men kov an Hyns Dagrow dhedyller istorek Echota Nowyth yn [[Echota Nowyth]], Jeorji, a enor an 4,000 den Cherokee a verwis war an Hyns Dagrow.]]
Kevres a dhasleansow gorhemmynnel a Amerikanyon Enesik a-dhyworth aga thiryow hendeyluyek y'n Statys Unys Soth-Est dhe arenebedhow y'n west (west a'n dowr Mississippi dell o usys) py re bia henwys Tiredh Eyndek o an '''Hyns Dagrow''' ([[Sowsnek]]: ''Trail of Tears'', [[Cherokee (yeth)|Cherokiek]]: ''ᎨᏥᎧᎲᏓ ᎠᏁᎬᎢ''). Gwres a veu an dasleansow gorhemmynnel gans awtoritas an governans ow sewya tremenans Reyth Remova an Eyndogyon yn 1830. An dus dhasleys a wodhevis diskudhans, disesys, ha famyans hag ow viajya dh'aga thir gwithys nowyth, ha lies person a verwis kyns drehedhes penn aga viajyow. An dasleansow gorhemmynnel a gomprehendyas eseli a'n kenedhlow: Cherokee, Muscogee (Hrylyn), Seminole, Chickasaw, Choctaw, Ponca, ha Ho-Chunk/Winnebegow. An lavar "Hyns Dagrow" a dheu a-dhyworth deskrifans a removans lies kordh a Amerikanoryon Enesik, ow komprehendya dasleans bismerus an Genedhel Cherokee yn 1838.<ref>"Trail of Tears - Native American History - HISTORY.com". History.com. Archived from the original on October 14, 2017. Retrieved October 17,2017.</ref><ref>"A Brief History of the Trail of Tears". www.cherokee.org. Archived from the original on October 18, 2017. Retrieved October 17, 2017.</ref><ref>"The Trail of Tears". PBS. Archived from the original on June 27, 2017. Retrieved October 17,2017.</ref>

An Genedhel Ho-Chunk/Winnebagow a veu kerghynnys gans chenons, ha dhana y fons removys a res gans gonnow. An kensa a bymp Hyns Dagrow rag an Genedhel Ho-Chunk/Winnebagow o dhe [[Iowa]]. Aga fympes Hyns Dagrow a dheuth dh'y benn yn [[Nebraska]], tyller a-lemmyn tir gwithys an Winnebagow.
[[Restren:Mappa a'n Hyns Dagrow.png|skeusennik|Mappa a Removans Eyndek y'n Statys Unys, 1830 - 1838. [[Oklahoma]] yw diskwedhys yn melynwyrdh splann.]]
Yntra 1830 ha 1850, an dus Chickasaw, Choctaw, Heylyn, Seminole, ha Cherokee (ow komprehendya kethyon gemyskyes aga hil ha du a drigas y'ga mysk) a veu removys a res a-dhyworth aga thiryow hengovek y'n Statys Unys Soth-Est, ha dasleys pella dhe'n west.<ref>Minges, Patrick (1998). "Beneath the Underdog: Race, Religion, and the Trail of Tears". US Data Repository. Archived from the original on October 11, 2013. Retrieved January 13, 2013.</ref> An Amerikanyon Enesik neb a veu dasleys a veu gwrys dhe geskerdhes dhe bennow aga viajys gans kresluyow stat ha leel.<ref>"Indian removal". PBS. Archived from the original on April 18, 2010. Retrieved October 17, 2017.</ref> Removans an Cherokee yn 1838 (an removans a res diwettha a-est a'n dowr Mississippi) a veu dallethys gans diskudhans owr ogas dhe Dhahlonega, [[Jeorji]] yn 1828, a ledyas dhe Fyskans Owr Jeorji.<ref>Inskeep, Steve (2015). ''Jacksonland: President Jackson, Cherokee Chief John Ross, and a Great American Land Grab''. New York: Penguin Press. pp. 332–333. <nowiki>ISBN 978-1-59420-556-9</nowiki>.</ref> Ogas ha 2,000 - 8,000 a'n 16,543 den Cherokee dasleys a verwis a-hys an fordh.<ref>Stannard 1993, p. 124.</ref><ref>Thornton, Russell (1991). "The Demography of the Trail of Tears Period: A New Estimate of Cherokee Population Losses". In William L. Anderson. ''Cherokee Removal: Before and After''. pp. 75–93.</ref><ref>Curtis, Nancy C. (1996). ''Black Heritage Sites''. United States: ALA Editions. p. 543. <nowiki>ISBN 0-8389-0643-5</nowiki>.</ref><ref>Prucha, Francis Paul (1995-01-01). ''The Great Father: The United States Government and the American Indians''. U of Nebraska Press. pp. 241 note 58. <nowiki>ISBN 0803287348</nowiki>.</ref><ref>Ehle, John (2011-06-08). ''Trail of Tears: The Rise and Fall of the Cherokee Nation''. Knopf Doubleday Publishing Group. pp. 390–392. <nowiki>ISBN 9780307793836</nowiki>.</ref><ref>Carter, Samuel (1976). ''Cherokee sunset: a nation betrayed : a narrative of travail and triumph, persecution and exile''. Doubleday. p. 232. <nowiki>ISBN 9780385067355</nowiki>.</ref>

== Pennfentynnyow ==

[[Klass:SUA]]
