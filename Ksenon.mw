{{Taklow| fetchwikidata=ALL | suppressfields= * | image2 = Xe-TableImage.svg }}

Elven gymyk yw [[Ksenon|'''ksenon''']], niver 54 y'n [[An Vosen Beriodek|Vosen Beriodek]]. Y furvell gymyk yw '''Xe'''. An hanow a dheu dhyworth an ger Greka ''ξένον xénon'', ow styrya estrenyon. Nyns eus rann vewoniethel dhe'n elven ma. 

Diskudhys veu yn 1898 gans William Ramsay ha Morris William Travers yn Kolji Pennskol Loundres. I re dhiskudhsa neon, argon ha krypton seulabrys. I a usyas jynn ayr-lin dhe denna krypton dhyworth ayr, ha distyllyans rannrivek (''fractional distillation'') dhe enyshe ksenon dhyworto. Henwys veu ksenon gansa drefen y vos kales dhe dhiskudha.

Kevys yw ksenon yn dowr ewonek Vichy. Askorrys yw le es unn tunnas a gsenon pub bledhen dhyworth gweythvaow ayr-lin. Usys yw yn lugern lughes, laserow, hag arhwilellow PET. Anella kemyskans a oksyjen ha ksenon a wra gweres askorrans erythropoietin, hormon hag a ynkress askorrans kellow goos rudh. Usys yw ksenon ytho gans sportysi neb a vynn tolla. Emskemunys yw gans WADA, maynorieth ollvysel gorth-dopya.

Poos atomek ksenon yw 131.29, y boynt teudhi yw -112°C ha'y boynt bryjyon yw -107°C. Y dhosedh yw 5.9 gramm pub liter. Gass diliw, anvlasus yw. Onan a'n gassys nobyl yw. Usys yw ksenon y'n efanvos drefen y vos an keunys gwella rag jynnow ion.

==Mirva==
<gallery class="center" widths="175px" heights="150px">
Restren: William Ramsay.jpg |skeusennik|William Ramsay
Restren: Morris_Travers.jpg |skeusennik|Morris Travers
Restren: Ion_Engine_Test_Firing_-_GPN-2000-000482.jpg |skeusennik|Jynn ion Deep Space 1
Restren: Nike_laser_amplifier.jpg |skeusennik|Laser ksenon
Restren: SPECT_CT.JPG |skeusennik|Arhwilell PET
Restren: Stilles_Mineralwasser.jpg |skeusennik|Dowr moon
Restren: Xenon_short_arc_1.jpg |skeusennik|Golow lughes ksenon
</gallery>

[[Klass:Elvennow kymyk]]
