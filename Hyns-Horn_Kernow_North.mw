An '''Hyns-horn Kernow North''' o linen hyns-horn a bonyas a-dhyworth Halwill yn [[Dewnens]] dhe [[Lannwedhenek]] yn [[Kernow]] dres [[Lannstefan]], [[Ryskammel]] ha [[Ponsrys]], pelder a 49 mildir 67 chaynys (80.21km). 

== Istori ==
[[Restren:NCRmap2.gif|skeusennik|Mappa a worsavow an Hyns-horn Kernow North (yn Sownsek).]]

=== Byldyans ===
Ygerys veu an hyns-horn gans an Hyns-horn Loundres ha Soth West (HLSW) rag dhe wul karyans havysi dhe Gernow. Byldyans a dhalathas war 20ves mis Metheven 1884 dhe Halwill ha dos dhe Lannstefan yn 1886 gans an kensa trenow poblek ow talleth yn mis Gwynngala an unn vledhen. An linen a ygeris dhe Ryskammel ha [[Delyow Boll]] yn 1893 ha drehedhes dhe [[Gorsav Fordh Porthysek|Fordh Porthysek]] yn 1894, mes nyns esa gonisyow bys ygerans an linen dhe Bonsrys yn 1895. An linen finek dhe Lannwedhenek a ygeris yn 1899 wosa problemys ow kavos tir.

=== Oberyansow bys 1948 ===
Yn 1922, rann vrassa a hensi-horn Breten veu kesunyes dhe wul peswar kompani. Yn junyans a wrians an [[Hyns-horn Soth]], an HKN veu denys gans an HLSW. An HKN a stoppyas owth eksistya avel kompani y honan yn 1923.

Gonisyow an hyns-horn a besyas yn normal yn-dann oberyans an HS ha res o dhe nebes an loups passya bos ystynys dhe alowa rag an trenow havysi esa ow mos ha bos hirra. Penndhevedhyans a wober rag an linen veu an trenow havysi. Nyns esa lower a drenow gwara, mes yth esens i a lies sort. Yth esa legh dhyworth Delyow Boll, konines dhyworth Ryskammel ha puskes dhyworth Lannwedhenek. Y fia govenek rag traffik ammethek, mes ny dheuth hemma.

Yth esa lower a draffik lu, trethysi ha gwara, war an linen dres Nessa Bell an Bys, res o dhe'n hyns-horn provia an Selva Ayr yn Pluwdhewi hag yth esa junyans fisegel gans [[Hyns-horn an West Bras]] yn Lannstefan rag an kensa gweyth.

=== Oberyansow wosa 1948 ===

==== Kenedhlegans ====
[[Restren:CamelfordStationCornwall1971RogerGeach.jpg|skeusennik|Gorsav Ryskammel yn 1971.]]
[[Restren:DisusedLSWRailwayBridgeOverPetherickCreekCornwallUK.jpg|skeusennik|Pons a dreus Heylyn Nansfenten war an fordh dhe Lannwedhenek. Rann an Hyns Kammel yw an pons y'n jydh hedhyw.]]
An Hyns-horn Kernow North veu kesunyes yn [[Hensi-Horn Breten]] yn 1948. Yntra 1950 ha 1964, an HKN veu treusworrys yntra Powyow Soth ha West an HB bys owth eriva yn dewdhorn an Pow West ha bysi lowr veu an hyns-horn gans trenow havysi dres an 1950ow. 

Yn 1965, pub lokomotyv ha gonis ethen veu asleys gans unn karr-kledhren disel. Nyns esa saw tri po pesawr gonis pub tydh ha nyns esa gonisyow dydhyow Sul.

==== Degeans ====
An linen yntra Dibarthva Meldon ha Ponsrys a wrug degea yn mis Hedra 1966 hag an linen yntra Ponsrys ha Lannwedhenek yn mis Genver 1967.

== Y'n jydh hedhyw ==
Deges yw an hyns-horn hwath, mes rann verr re eylygeris yntra Lannstefan ha Melinnowyth avel an [[Hyns-Horn Ethen Lannstefan|Hyns-horn Ethen Lannstefan]].

An gweli-kledhren yntra Ponsrys ha Lannwedhenek re beu komprehendyes y'n [[Hyns Kammel]], hyns-dewrosa a hol hyns an [[Hyns-horn Bosvena ha Ponsrys]] ha'n HKN.

== Kevrennow ==
http://www.northcornwallrailway.co.uk/ (Gwiasva a-dro dhe'n HKN, yn Sowsnek)

[[Klass:Hensi-horn]]
