'''Dzhûan Tshei an Hɐr''', po '''Juan Chyannor''' (''Jowann Chi an Hordh'' yn [[Kernewek Kemmyn]], ''Jowan Chy an Horth'' yn [[Kernewek Unys]]) yw [[Lyenn Kernewek|hwedhel berr]] an werin yn [[Yeth Kernewek|Kernewek]] diwedhes. [[Nicholas Boson]] hag [[Edward Lhuyd]] a skrifas vershyons war an hwedhel ma. Yma tekst Edward Lhuyd yn ''[[Archaeologia Britannica]]'' ([[1707]]). [[William Pryce]] a dhyllas an tekst hwath yn ''Archaeologia Cornu-Britannica'' ([[1790]]) yn-dann y hanow y honan.

Yn termyn an [[Dasserghyans]], [[John Page]] a dhyllas dielvennans gramasek a'n hwedhel ("Jowan Chy an Horth Examined", [[1982]]). [[Jowann Richards]] a skrifas dyllans nowydh a'n hwedhel ma gans tekst an vammskrif ha 'treylyans' yn lytherennans Kernewek Kemmyn ("Yowann Chi an Hordh", [[1987]]).

{{magor}}

Jowann a as y ji ha'y wreg rag hwilas hwel dhe wul. Ev a drov mester a ri dhodho tri 'foynt a skians' yn le gobrow. Wosa servya an mester ma dres teyr blydhen, Jowann a dehwel dh'y ji. Gans sywya an poyntow a skians, Jowann a sawy y gowetha (omsettys gans ladron). Yn tre dhe-rag, Jowann a drov bos gobrow y hwel yn y boket &ndash; y vester re'ga ros dhodho yn hwir. Hag yth esa y wreg gans flogh pan asas ev, heb godhvos an pyth; ytho, yma baban nowydh dhodho.

== Kevrennow ==
* [http://wikisource.org/wiki/Dzhuan_Tshei_an_Hor Tekst leun war Wikisource]

[[Category:Kernewek]]
