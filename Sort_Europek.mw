{{Boks klassans
| hanow = Sort
| imaj = Erinaceus europaeus (Linnaeus, 1758).jpg
| isskrifik_imaj = [[Sort Europek]]<br />(''Erinaceus europaeus'')
| regnum = [[Enyval|Animalia]]
| phylum  = [[Chordata]]
| classis  = [[Bronnvil|Mammalia]]
| ordo  = [[Eulipotyphla]]
| familia = [[Erinaceidae]]
| genus = Erinaceus
| awtorita_genus =  [[Linnaeus]], 1758
| eghen = E. europaeus
| renk_isrannans = Eghen
| mappa_gwandrans = European Hedgehog distribution.png
| isskrifik_mappa_gwandrans = Gwrandrans an sort ow komprehendya komendyansow.
| mappa gwandrans 2 = European Hedgehog area2.png
| isskrifyk mappa gwandrans 2 = Gwandrans teythyek a’n sort europek
}}

Onan a seytek eghen a sort y'n bys yw an '''sort europek''' po ''European hedgehog'' yn [[Sowsnek]]. Y hanow yn [[Kembrek]] yw ''draenog'' a gampoll y dhreyn. Yma dhe bub sort a-dro dhe 5,000 - 8,000 a dhreyn war y geyn. Eghen gemmyn yw gans gwandrans efan dhyworth Spayn dhe Russi. Meur-gerys yw drefen y vos kemmyn yn lowarthow, ha'y us a dhybri ballow lowarth. Sad yw y boblans y'n brassa rann a Europa marnas Breten Veur, yn le mayth usi ow lehe.

==Deskrifans==
Y hys yw a-dro dhe 160mm avel flogh ha 250mm avel tevesik. Y boos a dyv a 120g pan vo genys dhe 1,100g avel tevesik. An sort europek yw an eghen voyha a sort y'n bys. Treweythyow y hwer sortes melyn aga dreyn (''blonde hedgehogs'' yn Sowsnek). Pur danow yw an re ma, a-der Enys Alderney (onan a Enysow an [[Chanel]]) ha North Ronaldsay, onan a Enysow Ergh (Orkneys).

==Omdhegyans==
Eneval nos yw an sort dre vras, ha pan vo ow kerdhes, ev a hock yn fenowgh rag frikhwytha an ayr. Herwydh usadow, i a gosk dres an gwav. Olldhybrus yns i, mes an brassa rann a'ga diet yw hwesker. Y voos moyha-gerys yw hwiles, moryon, gwenyn, goghi, gorlost, tykkiow Duw ha godhanes, mes i a yll dybri hwiles du, kulyeges reden, melhwes, oyow, kwilkynnyow ha karyn, keffrys ha has, know ha frooth.

Treweythyow i a anoyntya aga dreyn gans trew. Ny wodhvedhys poran prag hwrons i hemma, mes possybyl yw y vos rann a omdhegyans difres po rag tenna kespar.

An seson maga a dhalleth wosa gwavkoska, gans dinythi ow hwarvos ynter mis Me ha mis Gortheren, dell yw usys. Hys degyans yw 31-35 dydh. Teylu a beswar flogh yw kemmyn. Dall yw an fleghes pan vo genys. Tennys yns i dhyworth an vron pan yns i peder dhe hwegh seythen. Gwaytyans bewnans kresek yw teyr bledhen, mes i a yll bewa bys dhe deg bloodh. An skila voyha kemmyn a vernans yw fowt boos, dell yw usys a-dhistowgh wosa gwavkoska. I a yll gwitha aga honan dre wul aga honan avel pel, mes lewern ha broghes a dheber nebes anedha. Yn brastir Europa, eroulys hag owreres yw peryl moyha sortes.

==Gwandrans ha bewva==
Endemik yw an sort europek y'n brassa rann a Europa dhyworth Enesow Bretennek ha gorenys Spayn dhe Russi europek ha'n brassa rann a enesow krestiryel. Komendys vons dhe Vordir Nowydh, ha pla yns i ena rag ydhyn ha hwesker teythyek. Kevys ynsi yn lies eghen a vewva, ow komprehendya gwydhegi, gwelstiryow, tir aradow ha lowarthow.

==Difresyans==
Sad yw poblansow sortes yn tylleryow may hwrello tus godhav sortes yn aga lowarthow. Yn Breten Veur, yma an sort war rol a enevales usi edhom dhedha a dhifresyans ha gwithans drefen chanj yn aga bewvaow ha ladhansow war an fordh. Dismygriv yw bos ena le ages milvil a sortes yn Breten Veur a-lemmyn.


==Mirva==
<gallery>
European Hedgehog skeleton retusche.jpg|skeusennik|Korf eskern sort europek 
Erinaceus europaeus 04 MWNH 896.jpg|skeusennik|Krogen penn sort europek
Milton blonde hedgehog.jpg|skeusennik|Sort melyn y dhreyn
European Hedgehog Self-Anointing.webm|skeusennik|Sort europek owth anoyntya y honan
Erinaceus europaeus in Altai krai 02.JPG|skeusennik|Sort europek ow tybri pysk
Hedgehog20.JPG|skeusennik|Sort europek ow tybri frooth kodhys
European hedgehog 23 Oct 2020 60 fps.webm|skeusennik|Sort europek ow hwilas yn ke
Baby Erinaceus europaeus (1).jpg|skeusennik|Sort nowydh y dhinythi
Erinaceus europaeus in Avesta 02.jpg|skeusennik|Sort benow gans flogh
Egagrópila de búho real tras comerse un erizo.JPG|skeusennik|Pellennik kawghys gans oula, gans blew ha dreyn sort
Hedgehog in its nest in Tuntorp.jpg|skeusennik|Sort yn y nyth yn-dann prysken y'n kynnyav yn Sweden
</gallery>
