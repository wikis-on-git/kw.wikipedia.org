[[File:No.3 Dolbadarn at Llanberis Station (8990006280).jpg|thumb|225x225px|Hyns-horn Lynn Padarn niver 3, Dolbadarn, dhe Worsav Lannberis.]]
An '''Hyns-horn Lynn Padarn''' ([[Kembrek]]: ''Rheilffordd Llyn Padarn'', [[Sowsnek]]: ''Llanberis Lake Railway'') yw [[hyns-horn]] [[Kledhrennow kul|kledhrennow kul]] war lergh 1'11½" (597 mm) a bon rag 2.5 mildir (4 km) a-hys glann a'n est [[Lynn Padarn]] yn [[Eryri]], [[Gwynedd]].

== Istori ==

=== Istori avel Hyns-horn Padarn ===
An hyns-horn a hol rann a'n [[Hyns-horn Padarn]] koth, hyns-horn 4' 0" esa byldyes yn 1842 dhe garya legh dhyworth an [[Mengeludh Dinorwik]] dhe'[[an Velinhyli|n Velinhyli]]. An Hyns-horn Padarn a dhegeas war an 3sa Mis Du 1961. Lyftyes o an hyns-horn yntra Mis Me 1962 ha Mis Hwevror 1963.

=== Dasserghyans ===
[[File:The National Slate Museum at Gilfach Ddu - geograph.org.uk - 294353.jpg|thumb|229x229px|Hweljiow an Mengleudh Dinorwik dhe Gilfach Ddu. Hwelji ha krow jynn an hyns-horn yw yn temmik a'n drehevyans-ma hwath.]]
An towl kensa dhe eylygeri an hyns-horn o gwrug gans den leel G. Ward a brofyas bos an hyns-horn kylghya Lynn Padarn ow tevnydhya gweliow kledhren an hyns-horn Padarn ha skorren Lannberis koth Kledhrennow Bretennek. An towl re venja devnydhyes kerri a'n Mengleudh Legh Dinorwik, mes ny eth an towl yn-rag.

Yn Mis Gortheren 1966 A. Lowry Porter a brofyas hyns-horn berra dhe bonya dhyworth hwelji an mengleudh dhe Gilfach Ddu ogas dhe [[Llanberis|Lannberis]] dhe Bennlynn, a-hys gweli kledhren mogha est an Hyns-horn Padarn. An mengleudh a dhegeas yn Mis Gortheren 1969 hag yth esa hweljiow an mengeludh o prenys gans Konsel Konteth Gwynedd gans an mynnas a vyldya park gwlasek.
[[File:Llanberis Lake Railway approaches Llanberis.jpg|thumb|224x224px|Yma tren ow mos dhe'n gorsav Lannberis.]]
An kompani hyns-horn Lowry Porter a brenas tri jynn-ethenn hag unn jynn-disel rag an hyns-horn lynn. Yn Mis Metheven 1970 an konsel konteth a brenas gweli kledhren an Hyns-horn Padarn hag a agrias y dhevnydh rag an hyns-horn lynn.

Devnydhyes o an jynn-disel Ruston dhe bottya lergh. Y'n kettermyn yth esa'n jynn-ethen kensa, ''Dolbadarn'', daskorrys rag oberans. Res o dhe'n kompani eylgeyjya lower a'y gerri awos geyj nowydh an hyns-horn o 1' 11½" (597 mm) y'n le an geyj anusadow an mengleudhyow a 1' 10¾" (578 mm). An kompani a vyldyas kochow bogi nowydh, mes yth esa lower a broblemmow genens i.

=== Ygeryans an hyns-horn nowydh ===
Ygerys o an hyns-horn war an 28ves Mis Me 1971, mes awos res o dhe'n kompani eyldhesinya an kochow ny dhalathas an trenow poblek kensa bys an 19ves Mis Gortheren 1971. An hyns-horn a wrug ystyn dh'y bennworsav fros dhe Bennlynn yn gwav yn 1971.

=== Ystynnans Lannberis ===
[[File:Llyn Padarn Station, Llanberis - geograph.org.uk - 483023.jpg|thumb|200x200px|An gorsav nowydh dhe Lannberis.]]
Yn Mis Methevin 2003 an hyns-horn a wrug ystyn dhe'n dre Lannberis gans gorsav nowydh ogas dhe worsav an [[Hyns-horn Menydh an Oodhva]]. An pennworsav dhe Gilfach Ddu yw derworsav lemmyn rag an [[Gwithti Kenedhlek Legh]] ha [[Kastell Dolbadarn]].

== Oberansow ==
An hyns-horn a dhevnydh tri jynn-ethen (mirowgh orth "Jynnow" a-is) a'n Mengleudh Dinorwik. Yma neb a jynnow-disel war an hyns-horn hwath, devnydhyes yns i rag hweldrenow ha pan nyns yw an jynnow-ethenn kavadow.

== Jynnow ==

{|class="wikitable"
!Niver
!Hanow
!Byldyor
!Ehen
!Hwelniver
!Dedhyas
!Merkyansow
|-
|1
|''Elidir''
|[[Hunslet Engine Company|Hunslet]]
|0-4-0 Diberdank
|493
|1889
|Byldyas rag an Mengleudh Dinorwik; henwelas ''Enid'' y'n dalleth ha ''Red Damsel'' diwettha.
|-
|2
|''Thomas Bach''
|[[Hunslet Engine Company|Hunslet]]
|0-4-0 Diberdank
|894
|1904
|Byldyas rag an Mengleudh Dinorwik; henwelas ''Wild Aster'' y'n dalleth.
|-
|3
|''Dolbadarn''
|[[Hunslet Engine Company|Hunslet]]
|0-4-0 Diberdank
|1430
|1922
|Byldyas rag an Mengleudh Dinorwik.
|-
|3
|''[[Maid Marian (locomotive)|Maid Marian]]''
|[[Hunslet Engine Company|Hunslet]]
|0-4-0 Diberdank
|822
|1903
|Byldyas rag an Mengleudh Dinorwik. Trigas war an Hyns-horn Lynn Padarn yntra 1972 ha 1975. Ev a ober war an [[Hyns-horn Lynn Bala]] lemmyn.
|-
|7
|''Topsy''
|[[Ruston (engine builder)|Ruston Hornsby]]
|4wDM
|441427
|1961
|Byldyas rag an Lowva Bestwood.
|-
|8
|''Twll Coed''
|[[Ruston (engine builder)|Ruston Hornsby]]
|4wDM
|268878
|1952
|Oberas war an [[Hyns-horn Lodge Hill hag Upnor]]
|-
|11
|''Garrett''
|[[Ruston (engine builder)|Ruston Hornsby]]
|4wDM
|198286
|1939
|
|-
|12
|''Llanelli''
|[[Ruston (engine builder)|Ruston Hornsby]]
|4wDM
|451901
|1961
|
|}
<gallery>Restren:Dolbadarn At Cei Llydan.jpg|Dolbadarn dhe Cei Llydan.
Restren:Llanberis Lake Railway Elidir.jpg|Elidir war an ystynnans yntra Lannberis ha Gilfach Ddu.
Restren:Llanberis Lake Railway Thomas Bach.jpg|Thomas Bach dhe Gilfach Ddu.</gallery>
