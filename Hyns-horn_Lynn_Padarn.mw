[[File:No.3 Dolbadarn at Llanberis Station (8990006280).jpg|thumb|225x225px|Hyns-horn Lynn Padarn niver 3, Dolbadarn, dhe Worsav Lannberis.]]
An '''Hyns-horn Lynn Padarn''' ([[Kembrek]]: ''Rheilffordd Llyn Padarn'', [[Sowsnek]]: ''Llanberis Lake Railway'') yw [[hyns-horn]] [[Kledhrennow kul|kledhrennow kul]] war lergh 1'11½" (597 mm) a bon rag 2.5 mildir (4 km) a-hys glann a'n est [[Lynn Padarn]] yn [[Eryri]], [[Gwynedd]].

== Istori ==

=== Istori avel Hyns-horn Padarn ===
An hyns-horn a hol rann a'n [[Hyns-horn Padarn]] koth, hyns-horn 4' 0" esa byldyas yn 1842 dhe garya legh dhyworth an [[Mengeludh Dinorwik]] dhe'[[an Velinhyli|n Velinhyli]]. An Hyns-horn Padarn a dhigeas war an 3sa Mis Du 1961. Lyftyas o an hyns-horn yntra Mis Me 1962 ha Mis Hwevror 1963.

=== Dasserghyans ===
An towl kensa dhe eylygeri an hyns-horn o gwrug gans den leel G. Ward a brofyas bos an hyns-horn kylghya Lynn Padarn ow tevnydhya gweliow kledhren an hyns-horn Padarn ha skorren Lannberis koth Kledhrennow Bretennek. An towl re venja devnydhyas kerri a'n Mengleudh Legh Dinorwik, mes ny eth an towl yn-rag.

Yn Mis Gortheren 1966 A. Lowry Porter a brofyas hyns-horn berra dhe bonya dhyworth hwelji an mengleudh dhe Gilfach Ddu ogas dhe [[Llanberis|Lannberis]] dhe Bennlynn, a-hys gweli kledhren mogha est an Hyns-horn Padarn. An mengleudh a dhigeas yn Mis Gortheren 1969 hag yth esa hweljiow an mengeludh o brenas gans Konsel Konteth Gwynedd gans an mynnas a vyldya park gwlasek.

An kompani hyns-horn Lowry Porter a brenas tri jynn-ethenn hag unn jynn-disel rag an hyns-horn lynn. Yn Mis Metheven 1970 an konsel konteth a brenas gweli kledhren an Hyns-horn Padarn hag a agrias y dhevnydh rag an hyns-horn lynn.

Devnydhyas o an jynn-disel Ruston dhe bottya lergh. Y'n kettermyn yth esa'n jynn-ethen kensa, ''Dolbadarn'', daskorras rag oberans. Res o dhe'n kompani eylgeyjya lower a'y gerri awos geyj nowydh an hyns-horn o 1' 11½" (597 mm) y'n le an geyj anusadow an mengleudhyow a 1' 10¾" (578 mm). An kompani a vyldyas kochow bogi nowydh, mes yth esa lower a broblemmow genens i.

=== Ygeryans an hyns-horn nowydh ===
Ygeras o an hyns-horn war an 28ves Mis Me 1971, mes awos res o dhe'n kompani eyldhesinya an kochow ny dhallethas an trenow poblek kensa bys an 19ves Mis Gortheren 1971. An hyns-horn a wrug ystyn dh'y bennworsav fros dhe Bennlynn yn gwav yn 1971.

=== Ystynnans Lannberis ===
Yn Mis Methevin 2003 an hyns-horn a wrug ystyn dhe'n dre Lannberis gans gorsav nowydh ogas dhe worsav an [[Hyns-horn Menydh an Oodhva]]. An pennworsav dhe Gilfach Ddu yw derworsav lemmyn rag an [[Gwithti Kenedhlek Legh]] ha [[Kastell Dolbadarn]].

== Oberansow ==
An hyns-horn a dhevnydh tri jynn-ethen (mirowgh orth "Jynnow" a-is) a'n Mengleudh Dinorwik. Yma neb a jynnow-disel war an hyns-horn hwath, devnydhyas yns i rag hweldrenow ha pan nyns yw an jynnow-ethenn kavadow.

== Jynnow ==
__TOC__
