[[Restren:Gustave Courbet - Sleep - WGA05502.jpg|alt=Kosk (Le Sommeil) lymnys yn 1866 gans Gustave Courbet a yllis bos ragvleyner a bornografieth arnowydh.|skeusennik|Kosk (''Le Sommeil'') lymnys yn 1866 gans [[Gustave Courbet]] a yllis bos ragvleyner a bornografieth arnowydh.]]
'''Reydholeth''' yw an maner may hwra [[tus]] diskwedhes ha previ aga honan yn reydhel. Yssynsys yn homma yw omglewansow ha fara [[Bywonieth|bewoniethek]], erotek, fisegel, klewansek ha sosyel. Awos bos [[ger]] ledan gans ketestennow [[Istori|istorek]] dyffrans dres termyn, nyns eus styryans kewar dhodho. Dre vras, an teythi bewoniethek ha fisegel a reydholeth a doch gweythresow dinythiansek denel, y'ga mysk an dro gorthyp reydhel a dus.
[[Restren:Up North Pride 2017, Traverse City, MI, USA - June 25 2017.jpg|alt=Keskerdh gooth LKDT+ yn 2017 yn Amerika.|skeusennik|Keskerdh gooth LKDT+ yn 2017 yn [[Amerika]].]]
Tuedhder reydhel a nebonan yw aga fatron bern reydhel y'n [[LKDT|keth reydh]], ken reydh po py reydhow pynag. Nasyow fisegel ha klewansek a reydholeth a yssyns kevrennow ynter unigynnow diskwedhys der omglewansow down po heweledhow fisegel a gerensa. Teythi sosyel a doch an effeythyow a gowethas denel war reydholeth. Reydholeth a nas hag yw nasys gans teythi [[Gonisogeth|gonisogethel]], [[Politegieth|politek]], [[Lagha|laghel]], [[Filosofieth|filosofek]], [[Maseth|moral]], [[Ewnhynsegieth|ewnhynsek]] ha [[Kryjyans|kryjyek]] a [[Bewnans|vewnans]].

Dre vras, les yn gwriansow reydhel a voghha pan wra unigyn drehedhes [[kedhorieth]]. Kyn na wrug tybieth unnik a-dro dhe'n skilys a duedhder reydhel kavos skoodhyans ogas ha pell, yma moy a dhustuni ow skoodhya skilys di-sosyel a duedhder reydhel ages skilys sosyel, yn arbennik rag [[Gour|gwer]]. Skilys sosyel yw skodhys gans dustuni gwann hepken. Homm yw skodhys pella gans dustuni treuswonisogethel, drefen nag eus kevradhow ughella a vri dhe wonisogethow meur aga ferthyans rag kethreydoleth.

Golokvaow esplegyek a-dro dhe gesparyans denel, [[dinythians]] ha towlow dinythians, ha tybieth dyski sosyel a re gwelyow pella a reydholeth. Teythi sosyo-gonisogethek a reydholeth a yssyns displegyansow istorek ha kryjyansow kryjyek. Nebes gonisogethow yw deskrifys avel fronys yn reydholeth. An studyans a reydholeth a yssyns honanieth denel yn bagasow kowethasek, [[Kleves|klevesow]] treuskorrus yn reydhel ha fordhow rewlyans dinythi. Furv an moyha kemmyn a reydholeth denel yw kenreydholeth, mes yma ynwedh kethreydholeth, diwreydholeth, ollreydholeth ha anreydholeth maga ta.

{{unn k}}
{{Posek 100}}
