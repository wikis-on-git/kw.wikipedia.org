{{Tyller| fetchwikidata=ALL | onlysourced=no| suppressfields= }}

[[Restren:Mississippi Headwaters The Mighty Mississippi River Starts Here at Lake Itasca in Minnesota (2859859533).jpg|right|230px]]

'''Dowr Mississippi''' yw [[Avon|avon]] y'n [[Statys Unys]]. Onan a'n avonow hirra y'n bys yw. An cita vrassa war y lannow yw [[Memphis, Tennessi]]. Y hanow a dheu dhyworth hanow teythyek amerikanek a styr "avon vras". Desedhys yw [[Pennfenten (tirfurv avon)|pennfenten]] an avon yn Lynn Itasca yn stat [[Minnesota]], ogas dhe or [[Kanada]]. An Mississippi a res dhe'n soth dre statys Minnesota, [[Wisconsin]], [[Iowa]], [[Illinois]], [[Missouri]], [[Kentucky]], [[Tennessi]], [[Arkansas]], ha [[Mississippi]]. Desedhys yw  [[Aber|aber]] an Mississippi yn stat [[Louisiana]], dhe'n soth a cita [[New Orleans]]. An Mississippi a res dhe Vorblek Meksiko. 

An Mississippi a wra parth yn Morblek Meksiko le may hallo saw boghes enevales treusvewa drefen bos kemmys godeyl ha kymygow erel a res dhe'n avon dhyworth bargenyow-tir. 

==Treusporth==

Pur bosek veu an Mississippi rag [[Treusporth|treusperthi]] taklow yn istori an Statys Unys. Y'n 19ves kansvledhen, y hwre lies gorhel tan viajya war an avon. [[St. Louis, Missouri]], [[Memphis, Tennessi]], hag Orleans Nowydh o porthow posek.  

==Ragavonow==

An Mississippi a'n jeves lies [[Ragavon|ragavon]] meur, hemm yw, avonow a res dhodho. [[Tirfurv avon|Kreungylgh]] an Mississippi a worher meur a'n Statys Unys (41% a'y arenebedh). 

Rol a nebes ragavonow posek an Mississippi- (restrys dhyworth an pennfenten dhe'n aber):

{| class="wikitable sortable"
|-
! Avon
|-
| Dowr Minnesota 
|-
| Dowr St. Croix 
|-
| Dowr Wisconsin
|-
| Dowr Illinois 
|-
| Dowr Missouri 
|-
| Dowr Ohio 
|-
| Dowr Arkansas 
|}

== An Mississippi yn lyvrow, fylmow ha kanow ==
Rann veur a'n lyver ''Huckleberry Finn'' gans [[Mark Twain]] yw settys war Dhowr Mississippi. Twain a skrifas lyver ynwedh gelwys ''Life on the Mississippi'', gans hwedhlow ynno a-dro dhe'y govyow owth oberi war worhel tan. 

An avon a wari rann yn lies fylm ynwedh, kepar ha ''Pretty Baby'' gans [[Jodie Foster]] ha'n ilowari ''Showboat'' keffrys ha'n ilowari ''Mississippi'' gans an ster W C Fields ha Bing Crosby. 

Lies kan a gampoll an avon. ''Mississippi'' gans Pussycat veu Niver 1 y'n rolyow yn lies gwlas. ''When the levee breaks'' gans [[Led Zeppelin]] a dheskriv liv euthyk, ''Proud Mary'' gans [[Creedence Clearwater Revival]] a dheskriv viaj war worhel tan, ha ''Louisiana Woman, Mississippi Man'' gans Loretta Lynn ha Conway Twitty yw hwedhel a-dro dhe gopel a drig war lannow a-dal y gila.

<gallery class="center" widths="175px" heights="150px">
Mississippiriver-new-01.png|Kreungylgh an Mississippi
Lake_Itasca_Mississippi_Source.jpg|Pennfenten an Mississippi
Dubois_n_Mississippi_River_P7280468_Missouri_n_Mississippi_River.JPG|[[Kemper]] an avonow Mississippi ha Missouri
The_Steamboat_Natchez_1998.jpg|Gorhel tan 'Natchez'
Mississippi_River_-_New_Orleans.jpg|Dowr Mississippi ogas dhe Orleans Nowydh
</gallery>
{{Posek 1,000}}
[[Klass:Avonyow]]
