Skorenn a'n teylu yethow [[Keltek]] yw an tavosow '''Brythonek''', usi gelwys nepprys '''Predennek'''. ([[Goedhelek]] yw an skorenn arall.) Y kewsir teyr yeth vrythonek a-lemmyn:
* '''[[Kembrek]]''' yn [[Kembra]] hag [[Arghantina]] gans nebes 580 000 berson
* '''[[Kernewek]]''' yn [[Kernow]] (hag [[Ostrali]], [[Pow Sows]], h.e.) gans martesen 3 500 berson (mes ny's kewsons yn freth marnas nebes kansow anedha)
* '''[[Bretonek]]''' yn [[Breten Vyghan]] gans nebes 275 000 berson

Yth esa an tavosow brythonek kyns kesunys bys diwedh an [[Oesow Kres]], mes nebes dyffransow yntra Kembrek ha Kernewek-Vretonek a omdhiskwedhas y'n [[8ves kansblydhen]]. Y kewsys rannyethow brythonek yn [[Dewnans]] bys an [[10ves kansblydhen]]; yn Kledhbarth [[Pow Sows]] ha Deghowbarth [[Alban]] bys an [[11ves kansblydhen]] martesen (homm yw an yeth "[[kelesonek]]" po ''Cumbrian''); hag yn Deghowbarth [[Ynys Iwerdhon|Iwerdhon]] bys an [[8ves kansblydhen]].

Y fia gans an [[Fightyon]] yeth vrythonek, herwydh nebes tybyansow.

Kembrek a'n jeves an sallwa studh soedhogel. Y hyllir klywes Kembrek yn [[Kuntelles Kenedhlek Kembra]], yn [[pennskol]]yow, eglosyow, ha war an radyo ha pellwolok. Kernewek yw aswonnys avel [[yeth ranndiryel]] Kernow a-dhia [[mis Du]] [[2002]]; mes nyns eus an studh ma hwath dhe Vretonek. Byttegyns, governans an ranndir Breten Vyghan a selyas ''Ofis ar Brezhoneg'' rag avonsya an devnydh a Vretonek.

[[Category:Yethow Brythonek|*]]

[[als:Brythonisch]]
[[br:Yezhoù predenek]]
[[cy:Ieithoedd Brythoneg]]
[[de:Britannische Sprachen]]
[[en:Brythonic languages]]
[[fr:Langue brittonique]]
[[gl:Linguas britónicas]]
[[it:Lingue brittoniche]]
[[ja:Pケルト語]]
[[ko:브리소닉어]]
[[nl:Brythonisch]]
[[pl:Języki brytańskie]]
[[pt:Línguas britônicas]]
[[ru:Бриттские языки]]
[[sv:Brittiska språk]]
[[wa:Britonike]]
[[zh:布立吞亞支]]
