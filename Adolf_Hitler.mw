[[File:Bundesarchiv Bild 183-S33882, Adolf Hitler retouched.jpg|thumb|Adolf Hitler]]
'''Adolf Hitler''' (20 Ebryl 1889 — 30 Ebryl 1945) o hembrenkyas [[Almayn Nazi]]. Ynwedh, Hitler a hembronkyas an Parti Nazi. 

Genys a veu yn Branau am Inn, [[Ostri]]; Klara Pölzl y vamm ha Alois Hitler y das. Y fynnsa studhya art yn Akademi Artys, [[Vienna]], mes nyns o sewen. Yn Ostri, yth o res dhe dus yowynk oll sodha yn lu. Drefen ny garas Hitler an lu Ostri, y asas Ostrali yn 1913 hag eth dhe Almayn. Ev a junyas lu Bavaria hag yth omladhas yn [[Kynsa Bresel an Bys]] hag yn 1914, Krows Horn y ros dhodho. Y serris gans omrians Almayn yn 1918, hag a grysis sina Kevambos Versailles bos traytouri gans hembrenysi Almayn. 

Wosa an bresel, ev a junyas Parti Gweythoryon Almayn (''Deutsche Arbeiterpartei''  po ''DAP''). Wosa dew vledhen, ev a dheuth ha bos hembrenkyas an Parti hag a dhashenwis ev Parti Gweythoryon Almaynek Socyalydhek Kenedhlek (''Nationalsozialistische Deutsche Arbeiterpartei'', berhes ''NSDAP''). Hemm ha dho ha bos aswonnys avel Parti Nazi. Yn 1923 Hitler a assayas kemeres gallos a'n governans Repoblek Weimar yn coup, mes y fyllis hag ev a veu karherys, may skrifas y lyver Mein Kampf ('Ow Gwynnel'). 

Wosa y asa pryson, ev a waynya skoodhyans an bobel dres y wodhvosow arethek, yn unn omsettya an Kevambos Versailles, hag avonsya treus-Almaynieth ha gorth-yedhowieth. Hitler a gemeras chons res gans iselweyth erbysek re dhallathas yn 1929, may wre devnydh dredho kressya aga skoodhyans. Ni a ambosa denagha Kevambos Versailles. An NSDAP a omsevis, yn unn waynya 18.3% an raglev ha 107 esedhow yn parlament der an etholans 1930, nessa y vraster. Wosa keskreuni gallos, Hitler ha'y barti a wrug devnydh kowleski an drehevyans Reichstag yn mis Hwevrer 1933. Yn 23 mis meurth 1933, Lagh Galosegi (''Ermächtigungsgesetz'') a veu gwrys; ha dre hemma, governans Hitler a dheu ha bos turantieth ''de facto.''

== Nessa Bresel an Bys ==
Hitler re geworras an Sudetenland yn Czechoslovakia, rann meur y niver Almaynegoryon, ha daskavanedhis an Tir Rhine, erbynn kevambos Versailles. Almayn a woryskynnas Poloni yn 1939, yndella a dhallathas Nessa Bresel an Bys. Hitler a wrug kevambos gans Emperoureth Nihon yn unn furvya an Gallosow Axis. Sewen o Almayn bys dhe 1941, ow kemeres brassa rann an tir Europa. Hitler a erviras dalleth front nowydh yn est yn unn derri pact gans Stalin. Kyn trehedhsons yn uskis ogas dhe Voskva yn 1942, lu Almaynoryon a dheu ha bos stag yn gwav hwerow Russek.An poynt-treylyans a dheu yn kas Stalingrad 1942-3. Wosa kas hir ha gosek, nevra ny regemeras Hitler an les. An luyow Keffressysi a woryskynnas trethow Normandy yn 1944. Yntra 1944 ha 1945 an Geffressysi a avonsyas war-tu hag Almayn.

=== An Losaberth ===
Gorth-semitegieth Hitler ha'y barti a sewyas yn persekutyans Yedhowon hag a dhallathsa kyns Nessa Bresel an Bys. Wosa kuntel Yedhowon dhyworth Almayn ha Gwlasow fethys erel yn kampow keskreunyans yn bledhenyow a-varr an vresel, y tallathas an Nazis towlen (henwys yn Almayn Nazi avel an 'Digolm Final a'n Govyn Yedhowek') dhe dhiwreydhyans yn tien Yedhowow Europa. Moy ages hwegh milvil yedhow a veu ledhys y'n [[Loskaberth]], kyns diwedh an vresel. Kynth o yedhowon an brassa rann ledhys, bagasow erel a veu ledhys ynwedh.

=== Fethans hag omladhans ===
Yn 30 Ebryl, ha Lu Sovyet ow nesa [[Berlin]], Hitler a omladhas gans y wreg demedhys nowydh,Eva Braun yn y dhorgel, ha'n vresel a worfenna nebes dydhow a-wosa.
