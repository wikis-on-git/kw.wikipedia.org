{{Tyller| fetchwikidata=ALL | onlysourced=no| suppressfields= }}

Mesopotami ([[Hen Grek]]: Μεσοποταμία; [[Arabek]] بِلَاد ٱلرَّافِدَيْن) yw ranndir [[Istori|istorek]] a [[Asi]] West desedhys yn kevreyth [[Avon|avonyow]] [[Tigris]]–[[Euphrates]], y'n rann north a'n Grommen Fruthus. Hedhyw, Mesopotamia yw desedhys yn [[Irak]] arnowydh. An ranndir istorek a syns ynno penn an [[Morblek Persian]], [[Turki]] soth-est, [[Iran]] west, [[Syri]] north-est ha [[Koweyt|Kuweyt]] north. An hanow Mesopotami a dheu a'n Hen Grek "tir yntra diw avon".

An ranndir yw henwys "an kowel lesk a [[hwarheans]]". Mesopotami a veu fethys lies prys gans meur a dus dhyffrans. Kres an [[Emperouregieth|emperourethow]] sumerian, akkadian, babylonian hag assyrian. An hen [[skrifa]] gennek ([[Sowsnek]]: cuneiform) a veu usys y'n kynsa le yn a-dro dhe 3000 KOK gans an dus sumerian. [[Sita|Citys]] a vri yn istori hag esa yn Mesopotami yw Uruk, Ur, Nippur, Nineveh, ha Babylon. Nebes an ledyoryon bosek a Mesopotami yn istori o Ur-Nammu (myghtern Ur), Sargon a Akkad (fondyer an ruvaneth akkadian), Hammurabi (neb a fondyas an stat Hen Babylon) ha Tiglath-Pileser I (neb a dhallathas an Emperoureth Assyrian).

Meur a avonsyansow yn [[teknegieth]] a veu gwrys gans an hen tus Sumerians, kepar ha dowrheans, kenwerth der avon ha kontrol livyow. Yth esa [[ammeth]] dhe'n dus sumerian, keffrys ha bestes dofhes, a'n kynsa kovadhow. Y krysir bos [[Babylon]] an kynsa cita drehevys gans tus trevesigys. Ynwedh yth o Mesopotami an le may feu an ros usys kynsa. Y'n kynsa le yth esa ros priweythor usys dhe wruthyl pottys pri, ena an dus sumerian a wrug hy aswiwa rag [[treusporth]].

{{unn k}}
{{Posek 1,000}}

[[Klass:Istori]]
[[Klass:Mesopotami]]
