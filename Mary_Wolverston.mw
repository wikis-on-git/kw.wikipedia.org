'''Mary Wolverston''' (kyns 1525 â€“ wosa 1587), Arlodhes Killigrew, o benyn jentyl a [[Suffolk]], demedhys yn teylu koth [[Kernow|kernewek]], a veu kuhudhys a [[Morlader|vorladrynsi]] dres rewl  [[Elisabeth I a Bow Sows|Elizabeth I a Bow Sows]]. Hi o myrgh Philip Wolverston (deskrifys avel "morlader jentyl") a Wolverston Hall yn Suffolk.

Hi a wrug demedhi hag ena dos ha bos gwedhwes a-varr yn hy bewnans. Wosa henna, hi a dhemedhi Syr John IV Killigrew a Arwynnek, yn ogas dhe [[Pennrynn|Bennrynn]], Kernow. Ev o Governour 2a a [[Kastell Penndinas|Gastel Penndinas]], drehevys war stat an teylu. 

Yn 1582, gorhel [[Spayn|spaynek]], ''Marie of San Sebastian'', a diras dhe Arwynneck. Wolverston a glewas bos tresor war'n gorhel, ytho hi a elwis an kapten ha nebes a'y vayni dhe'y kastel. Ha nyns esens i war'n gorhel, hi a erghas hy thus dhe omsettya an gorhel ha synsi an karg.

Pan wrug an Spaynyoryon dehweles ha diskudha an pyth a hwyris, i a grodhvolas dhe'n awtoritas. Byttegyns, an breusyas leel o mab Arlodhes Killigrew, ytho ev a naghas aga gyth. Serrys, an Spaynyoryon eth dhe [[Loundres]] ha degemeres gweres an gannas spaynek. Awos bos gwriansow Arlodhes Killigrew mar dhiveth, hag yn dowryow [[Pow Sows|sowsnek]] a-der le pell, hemm a gawsyas goredhom lyskanasek ogatti.

Awos henna, sodhogyon a veu danvenys a Loundres dhe hwithra. Pan o diskudhys y hrug an breusyas, mab an Arlodhes, mellya gans an hwithrans leel, y feu hi ha'y heskalyon chyf dalghennys. Prevys ha keblys veu hi, ha hi a veu res sentens a vernans. Hy heskalyon a veu gorrys dhe vernans, mes Myghternes Elizabeth a leveris y hwra hi gorra Arlodhes Killigrew yn prison yn le henna. Hi a veu livrys a brison wosa hy mab dhe dyli lies falsgober.

Hi a verwis yn pluw Sen Budhek, Kernow. Ny wodhir an dydh, mes hi o hwath yn fyw yn 1587 drefen y kablir hy mab a lettya gythresow laghel rag morladrynsi er hy fynn.

[[Klass:Morladron]]
