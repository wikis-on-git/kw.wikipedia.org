[[Restren:Falmouth1Church.jpg|250px|right|thumb|Eglos Sens Oll.]]
[[Restren:Falmouth Cornwall.jpg|250px|right|thumb|An porth.]]
'''Aberfala''' (gwelewgh [[#Henwyn|a-is]] rag henwyn erel) yw porth orth an arvor soth a [[Kernow|Gernow]] ryb dhowr [[Fal]]a. Meur y vry yw ystory morek an dre; porth Aberfala yw an downa in [[Europa]] west. Negys morek re dhyfegas ha [[Tornyaseth yn Kernow|tornyaseth]] yw moy dhe les hedhyw. An [[Gwithti Morek Kenedhlek|Gwithty Morek Kenedhlek]] a egoras yn Aberfala in [[Mis Whevrer|mis Whevrel]] [[2003]]. In [[2004]], th'era 18&nbsp;300 a drigoryon yn Aberfala-[[Pennrynn|Penryn]]. Lehe a wre poblans;<ref>[http://www.world-gazetteer.com/fr/fr_gb.htm World-Gazetteer.com]</ref> war-lergh an nyveryans in [[2001]], th'era poblans a 22&nbsp;658 dhe Aberfala.

Aberfala a wra radn a bastel-vro [[Aberfal ha Cambron|Aberfala ha Cambron]] yn [[Senedh an Ruwvaneth Unys]], hag a [[Kerrier|Gerrier]] yn governans [[Ranndiryow Kernow|ranndiryel]]. Desedhans cres an [[Pennskolyow Kesunys yn Kernow|Unyversytys Kesunys in Kernow]] yw [[Tremogh]], por ogas hag Aberfala, hag y'n dre hy honan yma [[Kollji Pennskol Aberfal|Coljy Unyversyta Aberfala]] (neb era Coljy Artow Aberfala bys [[2005]]). Drefen an yonkers ow studhya y'n kyrhyn, Aberfala a'n jeves an moyha helyow dons yn Kernow, woja [[Tewynn Pleustri|Tewyn Pleustry]].

Nyns era mès nebes treven pyscadoryon kens [[17ves kansbledhen|1613]], pan fondyas [[Syr John Killegrew]] an dre arnowyth.<ref name="diffusion">The Society for the Diffusion of Useful Knowledge. ''The Penny Magazine'' (1833-48). [http://www.oldtowns.co.uk/Cornwall/falmouth.htm "Falmouth in 1837"] Orth www.oldtowns.co.uk.</ref> [[Kastell Penndennis|Castel Pendynas]], war dhowr Fala, o onen a'n dywettha castelly fethys i'n [[Bresel Civil]].

Th'era lies den ow pyskessa rag [[hern]] dhyworth porth Aberfala in termyn a veu.<ref name="diffusion"/>

== Henwyn ==
An hanow [[Sowsnek]] rag an dre-ma yw ''Falmouth''. Scriforyon hengovek a ûsyas an hanow ‘Falmeth’,<ref>[[Oliver Pender]] (1711). [http://home.btconnect.com/htm_cornwall/traditional%20texts/pender_lether_gwavas.html "Lether dha Wella Gwavas."]</ref> ‘Falmouth’ in termyn [[Kernowek]] dywedhes. I'n [[20ves kansbledhen|20{{ves}} cansbledhen]], an [[Dasserhyans Kernewek|Dasserhyans]] a greatys hanow nowyth, ‘Aberfal’, ow qwil devnyth a wredh [[Keltek]]. War-lergh [[Craig Weatherhill]], war an par aral, ‘Loghfala’ a via gwell a-ban nag eus ensompel a ''aber'' in henwyn tylleryow in Kernowek hengovek. En 2011 bagas arwodhyow [[Keskowethyans an Taves Kernewek|Maga]] a wrug ervira war an hanow Aberfala.

Weatherhill a brofyas ynwedh an hanow ‘Arwennak’, mès yma'n hanow-ma ow styrya lebmyn parth bian a'n dre.

Hanow coth aral an dre o ''Penny-come-quick'' in Sowsnek. Yma radn ow leverel tro an hanow-ma devedhys dhyworth ''Peny-cwm-cuic'' (‘Penn an Comm Qwyck’),<ref>[http://www.genuki.org.uk/big/eng/Cornwall/Falmouth/index.html Gen-UKI.]</ref> mès war-lergh erel styr an hanow yw Sowsnek pur.

== Pednventydnyow ==
{{Reflist}}
{{KS}}

{{Porth Kernow}}

[[Class:Trevow yn Kernow]]
