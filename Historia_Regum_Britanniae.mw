'''''Historia Regum Britanniae''''' yw istori hengovek a Ynys [[Breten Veur|Vreten Veur]] skrifys yn [[1133]] gans [[Geoffroi a Vynwy]]. Herwydh Geoffroi, an lyver yw treylyans a lyver pur goth yn yeth [[Brythonek|vrythonek]]. Yma an ''Historia'' ow terivas dalleth tarosvannus an dus vrythonek y'n [[Troys]], omladh [[Karasek]] erbynn an [[Rom|Romanyon]], ha hwedhlow an [[Myghtern Arthur]]. Yma'n istori ow turya bys an [[Pow Sows|Sowson]] dhe drygha Ynys Breten y'n [[7ves kansblydhen]].

Yn mysk lies rewler kyhwedhlys y'n istori, an moyha notyadow yw:-
* [[Brutus Vreten]] &ndash; fondyas an drevesigeth Troyek yn Breten Veur hag a ros y hanow dhe'n ynys
* [[Lyr]] &ndash; aswonnys der wari [[William Shakespeare|Shakespeare]], ''King Lear''
* [[Kaswallon]] &ndash; myghtern an Vrythonyon pan dryghas [[Iulius Caesar]]
* [[Luk a Vreten|Luk]] &ndash; an kynsa myghtern [[kristyon]] yn Breten
* [[Koel Hen]] &ndash; aswonnys der rim floghva [[Yeth Sowsnek|sowsnek]]
* [[Kostennin I a Rom|Kostennin Veur]] &ndash; an kynsa [[Emperoureth Romanek|Emperour]] Kristyon a [[Rom]]
* [[Vortygernus]] &ndash; an myghtern a dhynnerghis Hengest hag Hors yn Breten
* [[Myghtern Arthur|Arthur]] &ndash; an myghtern a voyha bri oll

Dres lies kansblydhen, nyns o disputys gwiryonedh an ''Historia'', devedhys  skon. Istori Geoffroi yw garow ha digyfyans, mes yma hi ow tyghtya sel rag leun a lyenn sowsnek ha [[kembrek]]. Dallethvos an istori yw skrifennow [[Nennius]] ha [[Gildas]] warbarth gans brutyow kembrek ha mammskrif gellys. Yma istorioryon arnowydh ow krysi, dre vras, bos ''Historia'' fugieth kemmyskys gans nebes elvennow a wirder. Yn ''The Age of Arthur'', y skrif John Morris unnweyth hy bos mynnys avel ges.

[[Category:Ystory]]
[[de:Historia Regum Britanniae]]
[[en:Historia Regum Britanniae]]
[[nl:Historia Regum Britanniae]]
[[no:Historia Regum Britanniae]]
