{{Lle | fetchwikidata=ALL | suppressfields = }}

'''Park Kenedhlek Lynnyn Norfolk''' po An Broads yw rosweyth a avonyow ha lynnyn yn [[Norfolk]] ha [[Suffolk]] yn [[Pow Sows]]. Formyes veu an lynnyn pan veu livys kleudhyow towargh y’n [[Osow Kres]]. Apoyntys veu an ranndir avel ranndir arbennik gans nivel gwithans hevelep dhe [[Park Kenedhlek|bark kenedhlek]] yn 1988.  

Yma an brassa rann a’n park yn Norfolk, gans moy ages 200km a avonyow hefordh. Kemyskans yw an tirwedh a gorsegi, peurva ha koswigow glyb. Drehevys veu melinyow gwyns ha dowrgleudhyow rag assaya iselhe an nivel dowr, ha meur anedha a eksist hwath.

Tornasyeth re beu posek a-dhia diwedh an 19ves kansvledhen. Gerys-da yw lestri-gwari ha korsyoryon kyn peu lehes an niver a gorsoryon a 2,400 dhe 1,700 yn 2004. An niver a dornysi a wra kudynnow dhe’n kergynnedh. Gasa karthyon dhe’n dowr a-dhia an 1950 re gawsyas ''eutrophication'', ow tenna oksyjen dhyworth an dowr. Dhe wortheneba henna, dyghtyoryon ekosystem re garthyas loub dhyworth goles an kanolyow, ha remova puskes hag a dheber plankton. Gesys yw plansow dhe devi, ow tenna [[fosforos]] a’n [[dowr]], ha gul bewva wiw rag puskes kepar ha densoges dowr.

Settys yw lyvrow [[Arthur Ransome]], Coot Club ha The Big Six y’n Lynnyn Norfolk. 
<gallery>
Norfolk_broads.jpg|thumb|center|Melinyow gwyns
Norfolk2.jpg|thumb|right|Lestri gwari
Bennetts.jpg|thumb|Abatti Sen Benet
Barton_Broad.jpg|thumb|Barton Broad
</gallery>
[[Klass:Parkow kenedhlek‎]]
