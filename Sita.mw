[[File:LL-Q25289 (cor)-Gwikor Frank-sita.wav|thumb|Leveryans: Sita]]

[[Restren:Truro Cathedral, 1980 - geograph.org.uk - 1828869.jpg|alt=Truru, an unsel sita yn Kernow, yn 1980.|skeusennik|Truru, an unsel sita yn Kernow, yn 1980.]]
'''Sita''', po '''cita''' po '''ker''', yw kemeneth gans meur a [[Tus|dus]], drehevyansow ha fordhow. Brassa ages [[tre]] yw.

Yma dhe'n brassa rann a sitys kevreythow efan rag anedhyans, [[treusporth]], [[glanythter]], gwasonieth boblek, askorra gwara ha [[keskomunyans]]. Aga thewder a wra esya ynterweythresow yntra tus, an [[governans]] ha negysyow ha gwellhe an effeythuster a lesrannans gwara ha gonisyow. Herwydh usadow yma kresen dre dhe sitys le may hwer negys ha governans ha mestrevow le may ma trigys tus yn-mes a gres an sita. 

Yn [[istori]], trigoryon yn sitys re beu rann vyghan a [[Istori Denses|dhenses]] yn ollgemmyn, mes, wosa dew gansvledhen a [[trevekheans]] uskis na veu bythkweth kyns, yma moy es hanter poblans an [[Dor|bys]] trigys yn sitys. Hemm a gawsyas sewyansow posek rag sostenadewder ollvysel.

Y'n [[Ruvaneth Unys]], studh sita yw grontys gans [[Myghternedh Pow Sows|an myghtern po an vyghternes]] dhe vagas dewisys a gemenethow. A-dhia 2014, yma 69 sita y'n Ruvaneth Unys â€“ onan ([[Truru]]) yn [[Kernow]], 50 yn [[Pow Sows]], hwegh yn [[Kembra]], seyth yn [[Alban]] ha pymp yn [[Wordhen Gledh|Iwerdhon Gledh]]. Kyn nag eus gwiryow arbennik dhe'n dra, studh sita a yll bos arwodh a roweth ha ri gooth leel dhe'n gemeneth.

Nyns yw an studh grontys yn awtomatek herwydh neb nas settys, mes yn Pow Sows hag yn Kembra y feu grontys herwydh hengov dhe drevow gans penneglosyow epskobedhek.

[[Klass:Citys ha trevow]]
