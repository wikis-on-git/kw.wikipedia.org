[[File:PadarnRailwayMap.png|thumb|150x150px|Mappa a'n Hyns-horn Padarn.]]
Yth esa'n '''Hyns-horn Padarn''' hyns-horn [[kledhrennow kul]] yn [[Gwynedd]], [[Kembra]]. Devnydhyas o rag an karyans a legh dhyworth an [[Mengleudh Dinorwik]] ogas dhe Lannberis dhe'n porth y'[[an Velinhyli|n Velinhyli]]. An hyns-horn a bonas dhyworth hweljiow an mengleudh dhe Gilfach Ddu hag a dhevnydhyas kledhrennow a'n geyj 4' 0" (1,219 mm). 

== Istori ==
An hyns-horn a ygeras avel hyns-tram a dhevnydhyas mergh dhe denna an wagonow yn 1824. Ev a wrug mos ha bos hyns-horn yn 1843 gans an komendyans a jynnow-ethenn, yth esa va an hyns-horn mengleugh kensa dhe dhevnydhya jynnow-ethenn.

An hyns-horn a dhegeas yn 1961 ha'n lyftyas o an kledhrennow yntra Mis Me 1962 ha Mis Hwevror 1963. Rann a'n hyns-horn o eylygeras yn 1971 avel an [[Hyns-horn Lynn Padarn]] a bon a-hys glann [[Lynn Padarn]].

== Wagonow Karyans ==
Nas anusadow an hyns-horn o an wagonow karyans. An kerri-ma o wagonow plat 4' 0" (1,219 mm) geyj gans dew lerghow kettuel 1' 10 ¾" (578 mm) warnedhans i. Kargas war an wagonow karyans o wagonow legh kargys a'n geyj 1' 10 ¾" (578 mm) a devnydhyas war hyns-horn pervedhek an mengleudh. Pub wagon karyans a ylli karya peswar wagon legh dhe Borth Dinorwik y'n Velinhyli, ple yth ens i digargas dre leven ynklynyes 2 dros-hys (610 mm) a ledyas dhe'n porth.

== Jynnow an hyns-horn ==

{|class="wikitable"
!Hanow
!Byldyor
!Ehen
!Dedhyas
!Hwelniver
!Merkyansow
|-
|''[[Fire Queen]]''
|[[Horlock and Company]]
|0-4-0 tender
|1848
|
|Dennas yn-mes yn 1886, gwithas dhe'n [[Gwithti Hyns-horn Kastell Penrhyn]] dhe [[Gastell Penrhyn]]
|-
|''[[Fire Queen|Jenny Lind]]''
|[[Horlock and Company]]
|0-4-0 tender
|1848
|
|Dennas yn-mes y'n 1880ow, skrappyas.
|-
|''Dinorwic''
|[[Hunslet Engine Company|Hunslet]]
|0-6-0T
|1882
|302
|Skrappyas 1963
|-
|''Pandora''
|[[Hunslet Engine Company|Hunslet]]
|0-6-0T
|1886
|410
|Eylhenwelas ''Amalthea'' yn 1909. Skrappyas 1963
|-
|''Velinheli''
|[[Hunslet Engine Company|Hunslet]]
|0-6-0T
|1895
|631
|Didaklas rag ewnans meur yn 1953, rann vrassa a'y rannow skrappyas 1963<ref name=Boyd/>
|-
|''Hardy''
|[[Hardy Motors Ltd.]]
|4wPM
|1925
|954
|Skrappyas 1963
|}
