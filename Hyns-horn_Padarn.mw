[[File:PadarnRailwayMap.png|thumb|150x150px|Mappa a'n Hyns-horn Padarn.]]
Yth esa'n '''Hyns-horn Padarn''' hyns-horn [[kledhrennow kul]] yn [[Gwynedd]], [[Kembra]]. Devnydhyes o rag an karyans a legh dhyworth an [[Mengleudh Dinorwik]] ogas dhe [[Llanberis|Lannberis]] dhe'n porth y'[[an Velinhyli|n Velinhyli]]. An hyns-horn a bonyas dhyworth hweljiow an mengleudh dhe [[Gilfach Ddu]] ha devnydhya kledhrennow a'n geyj 4' 0" (1,219 mm). 

== Istori ==
[[File:PadarnRailwayLocomotiveShed.jpg|thumb|220x220px|Krow jynn an hyns-horn dhe Benscoins yn 2005.]]
An hyns-horn a ygeris avel hyns-tram a dhevnydhyas mergh dhe denna an wagonow yn 1824. Y hwrug ev mos ha bos hyns-horn yn 1843 gans an komendyans a [[Jynn-ethenn hyns-horn|jynnow-ethen]], yth esa va an kensa hyns-horn mengleudh dhe dhevnydhya jynnow-ethen.

An hyns-horn a dhegeas yn 1961 ha lyftyes o an kledhrennow yntra mis Me 1962 ha mis Hwevror 1963. Rann an hyns-horn o eylygerys yn 1971 avel an [[Hyns-horn Lynn Padarn]] a bon a-hys glann [[Lynn Padarn]].

== Wagonow Karyans ==
Nas goynt an hyns-horn o'y wagonow karyans. An kerri-ma o wagonow plat 4' 0" (1,219 mm) geyj gans dew lergh kettuel 1' 10 ¾" (578 mm) warnedhans i. Kargyes war an wagonow karyans o wagonow legh kargys a'n geyj 1' 10 ¾" (578 mm) o devnydhyes war hyns-horn pervedhek an mengleudh. Y hwylli pub wagon karyans karya peswar wagon legh dhe [[Porth Dinorwik|Borth Dinorwik]] y'n Velinhyli, le mayth yth esens i diskargyes dre blen-golder 2 dros-hys (610 mm) a ledyas dhe'n porth.

== Jynnow an hyns-horn ==

{|class="wikitable"
!Hanow
!Byldyor
!Ehen
!Dedhyas
!Hwelniver
!Merkyansow
|-
|''[[Fire Queen]]''
|[[Horlock and Company]]
|0-4-0 tender
|1848
|
|Dennys yn-mes yn 1886, gwithys dhe'n [[Gwithti Hyns-horn Kastell Penrhyn]] dhe [[Gastell Penrhyn]]
|-
|''[[Fire Queen|Jenny Lind]]''
|[[Horlock and Company]]
|0-4-0 tender
|1848
|
|Dennys yn-mes y'n 1880ow, skrappyes.
|-
|''Dinorwic''
|[[Hunslet Engine Company|Hunslet]]
|0-6-0T
|1882
|302
|Skrappyes yn 1963
|-
|''Pandora''
|[[Hunslet Engine Company|Hunslet]]
|0-6-0T
|1886
|410
|Eylhenwelys ''Amalthea'' yn 1909. Skrappyes 1963
|-
|''Velinheli''
|[[Hunslet Engine Company|Hunslet]]
|0-6-0T
|1895
|631
|Didaklys rag ewnans meur yn 1953, rann vrassa a'y rannow skrappyes yn 1963
|-
|''Hardy''
|[[Hardy Motors Ltd.]]
|4wPM
|1925
|954
|Skrappyes yn 1963
|}

== Galeri a'n Hyns-horn Padarn ==
<gallery>Restren:Fire Queen Nameplate.jpg|Hanowblat Fire Queen.
Restren:Fire Queen Builders Plate.jpg|Byldyorblat Fire Queen.
Restren:Footbridge across the former railway trackbed linking Glyn Padarn with the lakeshore - geograph.org.uk - 393865.jpg|Troosbons a-ugh an Hyns-horn Padarn yn 2007.
Restren:Locomotive Velinheli Side Tanks Funnel.jpg|Remnantow an jynn-ethen, Velinheli, dhe'n Gwithti Kenedhlek Legh dhe Gilfach Ddu yn 2013.</gallery>

[[Klass:Hensi-horn]]
