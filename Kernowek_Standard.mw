'''Kernowek Standard''' (KS) yw screfa-composter a-barth [[Kernowek]] [[Dasserhyans Kernewek|dasserhys]] cres ha dywedhes. Kernowek Standard re dhysplegyas a-dhia [[2006]]–[[2008|8]] der gescusulyans an bagas [[UdnFormScrefys]] ha ragbrenoryon lysten e-bost KS. Y auctours chyf o [[Michael Everson]], [[Neil Kennedy]] ha [[Nicholas Williams]].<ref>[http://www.kernowek.net Gwiasva Kernowek Standard]</ref> Entent Kernowek Standard yw doblek:
# ûsya formys neb a veu screfys in Kernowek tradycyonal; ha
# dysqwedhes yn tyblans leveryans ewn geryow.

Selven KS yw an screfa-composter ûsyes in ''[[Creacon of the World]]'' gen [[William Jordan]] ([[17ves kansbledhen|1611]]). Indelma, KS a vydna bos 'pons' yntra Kernowek cres ha Kernowek dywedhes. Nebes haval dhe screfa-composter [[Henry Jenner]] yw va inwedh.

In [[2007]]-[[2008|8]], na veu Kernowek Standard dewysys avell an [[Furv Skrifys Savonek|Form Screfys Standard]] (FSS) rag Kernowek in ûsadow sodhogel, mès onen a dhew bednventen a'n FSS o va warbarth gen [[Kernewek Kemmyn|Kernowek Kebmyn]].<ref>[http://www.magakernow.org.uk/CHttpHandler.ashx?id=31077&p=0 Deryvas an Desedhek, 14 Hedra 2007]</ref>

Ma nebes dyffransow yntra KS ha'n FSS. 
* Ma KS ow qwil devnyth a hat stubm (`) rag dysqwedhes [[bogalen]] berr dyrewl, ha to bian (^) rag bogalen hir dyrewl. Ma KS ow tevnydhya ''â'' le mayma ''oa'' i'n FSS.
* Nag ujy KS ow ûsya ''hw, kw'' na ''iw'' vith drefen aga defowt in Kernowek tradycyonal; ''wh, qw'' ha ''yw'' yns y in KS. Yn parth aral, ma va ow ûsya ''au'' hag ''ai'' in geryow certen (''auctour, traitour'').
* Ma rewlys dyffrans dhe KS ha'n FSS in devnyth an letherednow ''[[i]]'' ha ''[[y]]''.
* Ma nebes syllabednow gwadn screfys yn tyffrans, r.e. ''onen'' in KS, ''onan'' in FSS. Ma KS ow ûsya ''th'' ha ''f'' inwedh in syllabednow gwadn (''eleth, esof'').

==Tekst ensampel in Kernowek Standard==
Dheworth ''Pride and Prejudice'':

Yth esa bugeleth i’n keth pow-na hag y i’n gwel ow qwetha aga flockys dres an nos. El an Arlùth a dhysqwedhas dhedhans ha glory an Arlùth a wrug dywy oll adro, hag own brâs a’s teva. Ha’n el a leverys dhedhans, “Na berthowgh own; rag merowgh, yth esof ow try dhywgh messach a lowena vrâs rag oll an bobel; rag hedhyw re beu genys dhywgh in cyta Davyth Sylwyas, hèn yw an Arlùth Crist. Ha helma a vëdh sin ragowgh: why a gav an flogh bian maylys fast gans lysten hag ev a’y wroweth in presep.” Ha dystowgh y feu gwelys warbarth gans an el nyver brâs a lu nev ow praisya Duw hag ow leverel, “Glory dhe Dhuw avadn ha wàr an norvës cres dhe’n re-na usy orth y blesya!”

==Pednventydnyow==
{{Reflist}}

==Kevrednow yn-mes==
* [http://wikisource.org/wiki/Creation_of_the_World Creacon of the World] orth Wikisource.

{{KS}}

{{Porth Kernow}}

[[Category:Kernowek]]
