
'''Kebab''' yw sandys divers a [[Kig|gig]] kegys, gans aga devedhyansow yn [[keginieth]] an [[Est Kres]]. Varyansow liesek yw meurgerys a-dro dhe'n bys.

Yn lies rann a [[Asi]], an bys [[Islam|Islamek]], an [[Sowsnek]] a [[Eynda]] ha [[yethow]] an Est Kres, kebab yw py huni pynag a lies eghen a sandys gans kig rastellys. Nebes sandys a dheu a-dhyworth kebab an Est Kres a yll bos henwys yn tyffrans y'ga yethow leel, kepar ha'n ''chuan'' a [[China|Jina]]. Yn [[Amerika Gledh]], kebab yw, herwydh usadow, an ''shish kebab'' klassek turkek po ''shashlik'' â€“ kubow munys a gig kegys war gigbren. Yn-mes a Amerika Gledh aswonnys gwell yw avel ''gyros'' po kebab doner.

Kebab yw kig treghys po kig a veu melys gans onyon ha losowyow kegin erel, herwydh pub reseyt dyffrans. Yn kemmyn yth yw kebab kegys a-ugh tan war gigbren, mes nebes sandys kebab yw pebys yn forn po pareusys avel bros kepar ha ''kebab tas''. An kig hengovek rag kebab yw kig [[davas]] po kig on, herwydh usadow, mes reseytys leel a yll yssyns [[Bugh|bewin]], [[gaver]], kig yar po [[puskes]]. Yn tanow yth yw [[Hogh|kig mogh]] yssynsys ynno drefen lettyansow [[Kryjyans|kryjyek]].
