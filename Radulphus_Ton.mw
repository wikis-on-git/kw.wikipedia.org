'''Radulphus Ton''' (ow pyw a-dro [[1504]]) yw hanow possybyl war awtour ''[[Beunans Meriasek]]''. Y hyllir redya an hanow yn mammskrif avel ''Dominus Hadton'', ''Dominus Nadton'', po ''Dominus Rad. Ton'' (hemm yw an styryans a yw gwell gans [[Ken George]]). Managh [[katholik]] o ev, dell hevel, yn [[Kollji Glasneth]] ogas hag [[Aberfal]], mes [[Ray Edwards]] a brofyas y vos triger wostalleth a [[Kammbronn|Gammbronn]] dhe wir. Ton a junyas niver a hwedhlow rag furvya ''Beunans Meriasek'' &ndash; hwedhel [[Sans Sylvester]], hwedhel [[Massen Wlesik]], hag erell &ndash; hag henna heb sleyneth lyennek. Mes yma'n hwedhlow ma ow tiskwedhes omdalghow Kernowyon an oes na yn kever lies testenn: istori [[Rom|romanek]], [[Yedhewon]] ha [[Islam|Muslims]], renkasow.

Nyns yw usadow an gis lytherennans a eus dhodho, a-ban yw gwell ganso dhiskwedhes hys [[Bogalenn|bogalennow]] der gesunyans a lytherenn holyes gans ''y'' &mdash; rag ensompel, ''tayl'', ''breys'', ''ponfoys'' yn le "tal", "brys", ha "poenvoes" (yn lytherennans [[KK]] arnowydh). Rag henna y tisputyas George bos ''Beunans Meriasek'' an fondyans rag Kernewek Kemmyn.

[[Category:Pobel|TON, Radulphus]] [[Category:Kernewek|TON, Radulphus]]
