Menydh an ughella [[Kembra]] yw an Woodhva (1085m/3560t). Y sev yn gogledh Park Kenedhlek Eryri, yn Kembra North. Menydh moyha bysi an [[Ruvaneth Unys]] yw. Yn 2018 y kerdhas 500,000 a dus dhe’n penn, gans 140,000 ow mos war hyns-horn an Woodhva. Gwithva natur kenedhlek yw awos hy bestes ha plansow.

[[File:Yr Wyddfa o Y Garn.jpg|thumb|An Woodhva]]

==Formyans==
Gwrys gans loskvenedhyow y’n Oos Ordowek o karrygi an Woodhva. Wosa henna, furvyes gans rewlyvans o y’n Oos Rew, hag a wrug kribow serth Crib Goch (Krib Rudh) ha Lliwedd. Usyes o an Woodhva gans krambloryon kepar hag Edmund Hillary kyns krambla Everest yn 1953.

==Hensyow dhe'n topp==
Yma hwegh hyns kerdhes dhe’n topp, ha [[Hyns-horn an Woodhva]] maga ta, h.y. hyns-horn rak ha pynyon hag onan a'n bennfentynnyow chif a dornyaseth yn Gwynedh. Yma koffiji y’n orsav war benn an menydh a’n hanow Hafod Eryri. 

[[File:Snowdon Mountain Railway below Bwlch Glas - geograph.org.uk - 1176638.jpg|thumb|Hyns-horn an Woodhva y'n ergh]]

==Styr an hanow==
Styr an hanow Kembrek, yr Wyddfa, yw tron po ynkleudhva (ynkleudhva an kowr Rhita Gawr wosa y fethans gans Arthur Gernow herwydh an henhwedhel). Styr y hanow Sowsnek, Snowdon, yw Bre Ergh.

Pur lawek yw an Woodhva; y lawgodh bledhennek kresek yw moy es 5,000mm pub bledhen. Bleujen tanow Lili’r Wyddfa (Gagea serotina) a dyv war ledrow an menydh ha menedhyow yn ogas dhodho. Y trig marghvrini ha paloresow war an menydh ynwedh.

[[File:Crib_Goch_and_Brocken_Spectre.jpg|thumb|Krib rudh ha bocka Brocken ]]
