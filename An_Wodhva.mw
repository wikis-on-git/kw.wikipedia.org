Menydh an ughella [[Kembra]] yw '''an Wodhva''' (1085m/3560t). Y sev yn gogledh Park Kenedhlek Eryri, yn Kembra North. Menydh moyha bysi an [[Ruvaneth Unys]] yw. Yn 2018 y kerdhas 500,000 a dus dhe’n penn, gans 140,000 ow mos war hyns-horn an Wodhva. Gwithva natur kenedhlek yw awos hy bestes ha plansow.
[[Restren:Yr_Wyddfa_o_Y_Garn.jpg|kevren=https://kw.wikipedia.org/wiki/Restren:Yr_Wyddfa_o_Y_Garn.jpg|skeusennik|An Wodhva]]

==Formyans==
Gwrys gans loskvenedhyow y’n Oos Ordowek veu karrygi an Wodhva. Wosa henna, furvyes gans rewlyvans veu y’n Oos Rew, hag a wrug kribow serth Crib Goch (Krib Rudh) ha Lliwedd. Usyes vedha an Wodhva gans krambloryon kepar hag Edmund Hillary kyns krambla Everest yn 1953.

==Hensyow dhe'n topp==
Yma hwegh hyns kerdhes dhe’n topp, ha [[Hyns-horn an Woodhva|Hyns-horn an Wodhva]] maga ta, h.y. hyns-horn rak ha pynyon hag onan a'n bennfentynnyow chif a dornyaseth yn Gwynedh. Yma koffiji y’n orsav war benn an menydh a’n hanow Hafod Eryri.
[[Restren:Snowdon_Mountain_Railway_below_Bwlch_Glas_-_geograph.org.uk_-_1176638.jpg|kevren=https://kw.wikipedia.org/wiki/Restren:Snowdon_Mountain_Railway_below_Bwlch_Glas_-_geograph.org.uk_-_1176638.jpg|skeusennik|Hyns-horn an Wodhva y'n ergh]]

==Styr an hanow==
Styr an hanow Kembrek, yr Wyddfa, yw tron po ynkleudhva (ynkleudhva an kowr Rhita Gawr wosa y fethans gans Arthur Gernow herwydh an henhwedhel). Styr y hanow Sowsnek, Snowdon, yw Bre Ergh.

Pur lawek yw an Wodhva; y lawgodh bledhennek kresek yw moy es 5,000mm pub bledhen. Bleujen danow Lili’r Wyddfa (Gagea serotina) a dyv war ledrow an menydh ha menedhyow yn ogas dhodho. Y trig marghvrini ha paloresow war an menydh ynwedh.
[[Restren:Crib_Goch_and_Brocken_Spectre.jpg|kevren=https://kw.wikipedia.org/wiki/Restren:Crib_Goch_and_Brocken_Spectre.jpg|skeusennik|Krib rudh ha bocka Brocken]]
[[Klass:Kembra]][[Klass:Menedhyow]]
