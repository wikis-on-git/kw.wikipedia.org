[[Restren:Flag of Cornwall.svg|thumb|right|Baner Peran]]
[[Restren:Pamiatka z Kornwalii.jpg|thumb|right|Baneryow en-mes a goffyjy]]
[[Restren:Stpiraninpenwith.JPG|thumb|right|[[Gool Peran]] en [[Pensans]]]]
[[Restren:This one's for kernow.jpg|thumb|right|Den gen an baner e'n [[Menedhyow Carregek]]]]
[[Restren:High ripples from Loe ground.jpg|thumb|right|Ow neyja an baner en [[Porth Logh]]]]

'''Baner Peran''' ew baner [[Kernow]]. Kensa descrifans godhvedhys an baner avel baner Kernow a veu scrifys en 1838.<ref name=gilbert>[http://www.google.co.uk/books?id=oYYvAAAAMAAJ&pg=PA332&dq=formerly+the+banner+of+St.+Perran 'The Parochial History of Cornwall', gen Davies Gilbert. (1838) Vol III, p. 332]</ref> Usyes ew gen [[Kernowyon]] avel arwodh a honenieth.<ref name=rendle>[http://www.flaginstitute.org/pdfs/Phil%20Rendle.pdf Phil Rendle, Cornwall - The Mysteries of St Piran, The Flag Institute]</ref>

An baner henwys rag [[Peran]] ew crows wydn war kilva dhu. Leverys ew dre wrug Piran dowis an dhew liwyow-ma woja gweles an [[sten]] tedh ow scollya mes a'n mun du en y tan. Hemm a wrug wharvos dres y dhiscudhyans a sten e'n [[6ves kansblydhen|6ves cansvledhen]], ow dos ha bos tassans stenyoryon.

==Devedhyanjow==
Leverys ew dr'ujy an desin ow tos dhort kensa 1188 pan veu an baner usyes e'n [[Crowsgasow]],<ref>[http://www.celticleague.org/flags.html Celtic League flags]</ref> ha ma erthygel en Encyclopaedia Britannica ow leverel dre veu an baner degys gen an barth [[Kernowyon|Gernowek]] orth [[Cas Agincourt]] (1415).<ref>[http://www.crwflags.com/fotw/flags/gb-corn.html Cornish flag]</ref> Bettegens, y hevel dr'ew an devyn res gen Encyclopaedia Britannica derayes gen onen a wra dos dhort bardhonek a 1590 henwys ''"Poly-Olbion"'' gen Michael Drayton. Ma'n bardhonek ow leverel dre wrug an baner degys gen an Gernowyon orth Agincourt disqwedhes dew omdowler a Gernow en colm.<ref>''Poly-Olbion'' gen Michael Drayton</ref>

An dustuny godhvedhys an moyha a-varr a'n baner-ma a veu recordyes gen Davies Gilbert en y ober 1838 'The Parochial History of Cornwall', lebma ev ow leverel a-dro dhe <blockquote>''"grows wydn war kilva dhu a veu kens obma baner Peran ha baner Kernow; dres lycklod gen nebes campol dhe'n mun du ha'n alcan gwydn a sten"''.<ref name=gilbert/><ref name=rendle/></blockquote>

Onen a'n disqwedhyanjow an cottha a'n baner a ell bos gwelys en fenester gweder liw orth [[Westminster Abbey]]. Discudhys a veu en 1888 dhe gov an deviser hag ynjynnyor gerys da a Gernow [[Richard Trevithick]]. Ma'n fenester ow tisqwedhes [[Myhal]] orth an pedn ha naw sans a Gernow, Peran, [[Petrok]], Pinnock,[http://www.catholic.org/saints/saint.php?saint_id=5453] Jermyn, Julyan, Cyriacus, Constentyn, Nonna and [[Gerens]] a-woles. Y hevel dr'ew Pedn Peran portrayans a Trevithick y honen, ha ma ev ow ton baner Kernow.<ref>[http://www.westminster-abbey.org/our-history/people/richard-trevithick Westminster Abbey]</ref>

==Tybyanjow a-dro dh'y dhevedhyans==
<gallery>
Restren:Kroaz Du.svg|Baner Lu Dugeth [[Breten Vian]]
Restren:Flag of Saint David.svg|[[Baner Dewy]], a [[Kembra|Gembra]]
</gallery>

==Arvow Teyluyow a Frynk ha Breten Vian==
<gallery>
Restren:Borgnearms.jpg|Arvow Geoffroy le Borgne
File:Blason de la famille de saint-pezran.svg|Blason de la famille de Saint-Pezran<ref>''Guide des drapeaux bretons et celtes'' gen Divi Kervella ha Mikael Bodlore-Penlaez, dyllys gen Yoran Embanner (en Frenkek), (2008) ISBN 978-2-916579-12-2</ref>
</gallery>

==Devydnow==
{{commons|Category:Flags of Cornwall|Baner Peran}}
{{Reflist}}

{{Porth Kernow}}

[[Class:Kernow]]

[[br:Banniel Kernev-Veur]]
[[cy:Baner Cernyw]]
[[en:Saint Piran's Flag]]
[[eo:Flago de Sankta Piran]]
[[es:Bandera de Cornualles]]
[[nl:Vlag van Cornwall]]
[[pl:Flaga Kornwalii]]
[[sco:Saunt Piran's Banner]]
