[[Image:Ukkernow.png|right|]]
[[Image:Kernow-NASA-250.jpg|right|200px|thumb|Skeusenn a Gernow gans NASA]]

'''[[Kernow]]''' yw konna-tir fest yn soth-west Ynys [[Breten Veur|Vreten Veur]]. A [[Penn an Wlas|Benn an Wlas]] dhe [[Porth Bud|Borth Bud]] yma 120 km a bellter. Dowr [[Tamer]] a wra an amal yntra Kernow ha'n gonteth [[Pow Sows|sowsnek]] a [[Dewnens|Dhewnens]] y’n howldrehevel. Ottomma tiredh Kernow orth ledanna, gans 75 km. A-dheghowbarth yma an [[Chanel]], hag a-gledhbarth y’n howlsedhes yma [[Mor Havren]] hag an [[Mor Keltek]]. Yma 155 km yntra Kernow ha [[Breten Vyghan]] Isel a-dreus an Chanel; ha 85 km yntra Kernow ha [[Konteth Pennvro]] yn [[Kembra]] a-dreus an Vor Geltek. [[Wordhon]] yw 200 km yn kerdh a-dreus an keth mor. [[Enep]] an pow yw 3 549 km².

A-ban yw tir Kernow hirra a west dhe est ages a north dhe soth, nyns yw koynt bos dyffransow poesek yntra Howldrehevel ha Howlsedhes an pow. Dihaval yw rannyethow [[sowsnek]] kewsys y'n dhew enep ma, gans or a-dro dhe gyrghynn [[Truru]] po [[Sen Ostell]].

Tir garow yw pervedh an pow, a-ban yw ystynnans a [[Goen Esk|Woen Esk]] ha Dartmoor [[Bronn Wennili]], 419 m. Is yw an tiredh owth avonsya dhe'n West. Yma klegerow serth war an arvor gledh yntra [[Dintagell]] hag an kor a Dhewnans. An niver vrassa a Gernowyon a drig y'n morrep.

Dowr Tamer yw an brassa avon; yn mysk an erell yma [[Avon Kammel]] (ow tenewi dhe'n Kledh troha Pleg-mor [[Lannwedhenek]]), [[Avon Fowydh]], hag [[Avon Fal]]. Yma'n Tamer, an Fowydh, hag an Fal ow tenewi dhe'n Deghow.

Rann a Gernow yw [[Ynysek Syllan]] yn hengovek, mes ymons i 40 km a-dre Benn an Wlas, hag yma gnas dhiblans dhe'n ynysow. [[Awtorita unnik]] yns i a-dhia an blydhynyow 1990. Yma pymp ynys annedhys, ha nebes 140 karrek arall.

Kernow yw an toemma darn a Vreten Veur. A-gynsow yma re ow hwilas tevi gwinreun rag [[gwin]], ha [[palmwydh]] a yll tevi y’n pow. [[Sten]], [[kober]], ha [[pri gwynn]] yw moen pur boesek.

==Ranndiryow ha Kevrangow==
[[Image:Mappa2.gif|right|Mappa koth Kernow]]

Yma pymp [[Ranndiryow Kernewek|ranndir]] arnowydh: [[Kernow Kledh]], [[Karadon]], [[Karrek]], [[Rostorrmoel]], [[Kerrier]], ha [[Pennwydh]]. 

I a gollenow le an naw [[Kevrangow Kernow|"konteth" po kevrang]] a Gernow goth: ''[[Kerrier]], [[Lysnowydh]], [[Pennwydh]], [[Powder]], [[Pidar]], [[Strasnedh]], [[Tryger]], [[Kevrang Est|Wivelshire Est]],'' ha ''[[Kevrang West|Wivelshire West]]''.

==Karyans==
Yma ayrborthow yn [[Tewynn Pleustri]] hag yn [[Aberplymm]], a-dreus Dhowr Tamer yn Dewnans. [[Aberfal]] ha [[Pennsans]] yw an portys an moyha poesek y’n pow.

Nebes fordhow meur a dreus Kernow. Yma an A39 owth entra an pow ogas dhe [[Bud|Vud]] ha berya dres Truru bys Aberfal. Yma an A30 ow talleth yn [[Pennsans]] hag a wra kevrenn gans [[Kammbronn]]-[[Rysrudh]], [[Bosvenegh]] ha [[Lannstefan]]. Hag yma an A38 ow treusi an Tamer yn [[Essa]] hag ystynna dhe gyrghynn Bosvenegh; yma an A390 ow kesunya an A38 gans Sen Ostell ha Truru. 

Yma linenn [[hyns-horn]] yntra Aberplymm ha Pennsans, gans skorennow dhe Dewynn Pleustri, Aberfal, [[Porthia]], ha [[Logh]].

== Gwelewgh Ynwedh ==
* [[Trevow yn Kernow]]

{{Brav}}

{{Porth Kernow}}

[[Category:Doronieth Kernewek]]
