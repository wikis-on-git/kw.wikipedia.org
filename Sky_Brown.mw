{{fixkw}}
{{Person | fetchwikidata=ALL | onlysourced=no | suppressfields= | nationality = [[Image:Flag of UK.svg|25px]] [[Ruvaneth Unys]]}}
'''Sky Brown''' (Nihonek: スカイ・ブラウン), yw rosteller bretednek-nihonek, neb a gesstrif rag Breten Veur. Hi yw an rosteller galwesik yowynka y’n bys, ha hi a waynyas an dowlen bellwolok amerikanek Dancing with the Stars: Juniors ynwedh. Pan hi o dewdhek bloodh, dewisys veu hi dhe representya Breten Veur y'n Gwariyow Olympek Hav 2020, yn le may hwrug hi gwaynya medalen vrons.

==='''Bewnans personel'''===

Sky Brown o genys yn Miyazaki, Nihon. Hy mamm, Mieko, yw nihonek, ha'y thas, Stuart, yw bretennek. Y'n yeth nihonek, hy hanow yw prononcys 'sukahi ', ha kepar ha'y hanow teylu, skrifys yn system kana yn unnik, dell yw usys rag henwyn nag yw henwyn nihonek hengovek.

Hy thas predennek veu trygys y’n Statys Unys rag nebes bledhynyow, kyns gwaya dhe Nihon. Trygys yw Brown yn Miyazaki, mes hi yw trygys hwegh mis pub bloodh y’n Statys Unys. Hy theylu yw rostelloryon, ha yn hy hynskol, yth esa park skesya. Lemmyn yma ledrynn skesya dhedhi yn hy lowarth a dhelergh, drefenn an fowt a barkow skesya yn ranndir Miyazaki. A-der rostella, yma bern dhe Brown a vordardha, ha hy a wra sevel dhe 5 eur myttins rag mordardha, herwydh usadow.

==='''Resegva'''===

Nyns eus dyskador skesya dhe Vrown. Yn y le hi a dhysk kastys nowydh dhyworth YouTube. Treweythow hi a wra omassaya gans Shaun White, neb a waynyas medalennow olympek rag erghroetella. Skoodhys yw Brown gans Nike, ytho hi yw an athlet yowynka y'n bys yw skoodhys gans Nike. Hi a apperyas yn argemmynow Nike gans Serena Williams ha Simone Biles. Skoodhys yw hi gans Almost Skateboards ha Skateistan ynwedh. Yma dres 602,000 a holyoryon Instagram dhedhi ha kevys yw hi gwydhyowyow dres 29 milvil golok war YouTube. Pan hi o deg bloodh, Brown eth ha bos athlet galwesik, ytho hi o an rosteller galwesik yowynka y’n bys.

Yn 2016, pan hi o eth bloodh, Brown a gemeras rann y'n Vans US Open, an yowynka dhe gesstrivya ena. Hi a godhas dhyworth hy rostell yn rag-gestrif. Yn 2017, hi o nessa y’n bennwari brastiryel asiek, ha hi o yn-mysk an deg ughella y'n Vans Park Series yn 2018. Yn 2018 hi a waynysas an dowlen bellwolok amerikanek Dancing with the Stars: Juniors ynwedh.

Yn mis Hwevrel 2019, hi a waynyas an kesstrif Simple Session yn Tallinn, Estoni. Yn mis Meurth 2019, Brown a dhekaryas hy dhe gesstrivya rag Breten Veur, wosa leverel hi dhe gesstrivya rag Nihon agynsow. Brown a leverys dell yw gwell gansi “fordh dhiskwithys” an British Skateboarding Association. Yn 2019, Brown o tressa y’n World Skateboarding Championship ynwedh, ha hi eth ha bos an kynsa benow tira 540 a-rag y’n X Games. Hi o pympes y’n kesstrif rostella X Games. Brown o tressa y’n 2020 Park World Skateboarding Championships yn Brasil.

Brown o onan yn-mysk pymp Brython neb a assayas kwalifia rag rostella y’n Gwariow Olympek Hav 2020, pan veu komprehendys rostella y'n gwariow rag an kynsa prys. Yn 2020, 28ves mis Me, ha trenya yn Kaliforni, hi a godhas yn “euthyk” dyworth ledrynn hanterpib, ha yth esa nebes torrow war hy hrogen benn ha'y honna bregh ha dorn kledh o terrys dhedhi. Hi veu neyjys dhe glavji ha leveris veu na veu ow korthebi pan dhrehedhas. Hy thas a leveris awosa dre hi bos “feusik dre vos yn fyw”, ha Brown hy honan a leveris dell veu hemma hy godh gwettha hwath. Byttegyns, hi o ervirys hwath dhe herdhya an oryon ha kesstrivya rag owr y’n Gwariow Olympek yn Tokyo. Yn 2021, mis Ebrel, Brown a leveris dell esa hi ow prederi hwilas kesstrivya avel mordardher y’n 2020 Gwariow Olympek delatys.

Mis Metheven 2021, Brown veu dewisys dhe representya Breten Veur rag rostella y’n Gwariow Olympek Hav. Brown yw an yowynka athlet olympek bretennek yn gwariow hav bythkweth, dhe 13 bloodh, yowynka ages Margery Hinton,  neb o 13 bloodh ha and 43 dydh pan wrug hi neuvya y'n kesstrif neyj bron 200 meter y’n Gwariow Olympek Hav yn 1928. Nyns o Brown an kesstriver yowynka y’n Gwariow, drefen bos an gwarier tennis moos syriek Hend Zaza ha'n rosteller nihonek Kokona Hiraki yowynka ages Brown. Yn mis Gortheren 2021, hi a gwaynys an medalen owr benow rag pitch rostelya X Games. Brown a gwaynys an vedalen vrons y'n kesstrif rostella y’n Gwariow Olympek Hav yn 2020, ha hi eth ha bos an gwaynyer yowynka a vedalen rag Breten Veur, 13 bloodh ha 28 dydh.


''Treylys dhyworth an folen wikipedia yn sowsnek: Sky Brown.''

[[Klass:Benenes]]
