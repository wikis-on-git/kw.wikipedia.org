{{fixkw}}
{{Person | fetchwikidata=ALL | onlysourced=no | suppressfields= | nationality = [[Image:Flag of UK.svg|25px]] [[Ruvaneth Unys]]}}
'''Sky Brown''' (Japanek: スカイ・ブラウン), yw rosteller bretednek-hihonek, neb a gesstrif rag Breten Veur. Hi yw an rosteller galwesik yowynka y’n bys, ha hi a waynyas an dowlen bellwolok amerikanek Dancing with the Stars: Juniors ynwedh. Pan hi o dewdhek bloodh, dewisys veu hi dhe representya Breten Veur y'n Gwariyow Olympek Hav 2020, yn le may hwrug hi gwaynya medalen vrons.

==='''Bewnans personel'''===

Sky Brown o genys yn Miyazaki, Nihon. Hy mamm, Mieko, yw nihonek, ha'y thas, Stuart, yw bretennek. Y'n yeth nihonek, hy hanow yw prononcys 'sukahi ', ha kepar ha'y hanow teylu, skrifys yn system kana yn unnik, dell yw usys rag henwyn nag yw henwyn nihonek hengovek.

Hy thas predennek veu trygys y’n Statys Unys rag nebes bledhynyow, kyns gwaya dhe Nihon. Trygys yw Brown yn Miyazaki, mes hi yw trygys hwegh mis pub bloodh y’n Statys Unys. Hy theylu yw rostelloryon, ha yn hy hynskol, yth esa park skesya. Lemmyn yma ledrynn skesya dhedhi yn hy lowarth a dhelergh, drefenn an fowt a barkow skesya yn ranndir Miyazaki. A-der rostella, yma bern dhe Brown a vordardha, ha hy a wra sevel dhe 5 eur myttins rag mordardha, herwydh usadow.

==='''Resegva'''===

Nyns eus dyskador skesya dhe Vrown. Yn y le hi a dhysk kastys nowydh dhyworth YouTube. Treweythow hi a wra omassaya gans Shaun White, neb a waynyas medalennow olympek rag erghroetella. Skoodhys yw Brown gans Nike, ytho hi yw an athlet yowynka y'n bys yw skoodhys gans Nike. Hi a apperyas yn argemmynow Nike gans Serena Williams ha Simone Biles. Skoodhys yw hi gans Almost Skateboards ha Skateistan ynwedh. Yma dres 602,000 a holyoryon Instagram dhedhi ha kevys yw hi gwydhyowyow dres 29 milvil golok war YouTube. Pan hi o deg bloodh, Brown eth ha bos athlet galwesik, ytho hi o an rosteller galwesik yowynka y’n bys.

Yn 2016, pan hi o eth bloodh, Brown a gemeras rann y'n Vans US Open, an yowynka dhe gesstrivya ena. Hi a godhas dhyworth hy rostell yn rag-gestrif. Yn 2017, hi o nessa y’n bennwari brastiryel asiek, ha hi o yn-mysk an deg ughella y'n Vans Park Series yn 2018. Yn 2018 hi a waynysas an dowlen bellwolok amerikanek Dancing with the Stars: Juniors ynwedh.

Yn mis Hwevrel 2019, hi a gwaynys an darvos Simple Session yn Tallinn, Estoni. Yn mis Meurth 2019, Brown a deklarys dre hi kesstrivvi rag Breten Veur, wosa hi a leverys hi kesstrivvi rag Japan kyns ena. Brown a leverys dre gwell yw gansi “an gor diskwithysa” a’n British Skateboarding Association. Yn 2019, Brown o tressa y’n World Skateboarding Championship ynwedh, ha hi a wra mos ha bos an kynsa benow tira 540 greuv y’n X Games. Hi o pympes y’n darvos rostelya X Games. Brown o tressa y’n 2020 Park World Skateboarding Championships yn Brasil.

Brown o onan yn-mysk pymp Brythonyon piw a attamys kwalifia rag an davros rostelya y’n 2020 Gwariow Olympek Havas, an kynsa bledhen dre an sport yw komprehendys y’n gwariow. Yn 2020, 28ves mis Me, ha yth esa hi dyski yn California, hi a wrug kodha yn “euthyk” dyworth ledrynn hanterpib, ha yth esa nebes torrow war hy krogen benn ha hy konna bregh ha dorn kledh o terrys dhedhi. Hi o neyjys dhe glavji ha nyns esa hi ow korthebi pan hi a devedhys, yn apert. Hy thas a leverys wosa dre hi o “feusik dre hi o byw”, ha Brown hy honan a leverys dre ev o hy godh gwetha hwath. Byttegyns, hi o ervirys hwath herdhya an oryon ha kesstrivya rag owr y’n Gwariow Olympek yn Tokyo. Yn 2021, mis Ebrel, Brown a leverys dre yth esa hi ow prederi hwilas kesstrivya yn mordardh y’n 2020 Gwariow Olympek delatys.

Mis Metheven 2021, Brown o dewisys rag representya Breten Veur rag rostelya y’n Gwariow Olympek Havas. Brown yw yowynka athlet olympek bretennek yn gwariow havas byth, dhe 13 bloodh, yowynka ages Margery Hinton, piw o 13 bloodh ha and 43 dydh pan hi a kesstrivys yn davos breaststroke 200 meter y’n Gwariow Olympek Havas yn 1928. Nyns o Brown an kesstriver yowynka y’n Gwariow, dre an gwarier tennis moos syriek Hend Zaza ha an rosteller japanek Kokona Hiraki o yowynka ages Brown. Yn mis Gortheren 2021, hi a gwaynys an medalen owr benow rag pitch rostelya X Games. Brown a gwaynys an medalen brons yn darvos rostelya y’n Gwariow Olympek Havas yn 2020, ha hi a wrug mos has bos an waynyer yowynka a medalen rag Breten Veur, dhe 13 bloodh ha 28 dydh.


''Treylys dhyworth an folen wikipedia yn sowsnek: Sky Brown.''

[[Klass:Benenes]]
