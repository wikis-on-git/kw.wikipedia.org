{{Boks klassans
| hanow = Arghpedrevanes
| imaj = Dinosauria montage 2.jpg
| isskrifik_imaj = Kuntel a gorfow eskern arghpedrevanes menhesennek.Naswedhek dhyworth an skeusen gledh a-wartha: ''Microraptor gui'' (theropod gans eskelli), ''Apatosaurus louisae'' (sauropod bras dres eghen, ''Edmontosaurus regalis'' (ornithopod gans gelvin hos, ''Triceratops horridus'' (ceratopsian kornek), ''Stegosaurus stenops'' (stegosaur platys), ''Pinacosaurus grangeri'' (ankylosaur arvwiskys)
| regnum = [[Enyval|Animalia]]
| phylum  = [[Chordata]]
| classis  = [[Kramvil|Reptilia]]
| superordo = [[Arghpedrevanes]]
| takson = Dinosauria
| awtorita = Richard Owen, 1842
| renk_isrannans = Bagasow meur
| isrannans ='''†[[Ornithischia]]'''
*† [[Cerapoda]]
**† [[Ornithopoda]]
**† [[Pachycephalosauria]]
**† [[Ceratopsia]]
*† [[Thyreophora]]
**† [[Stegosauria]]
**† [[Ankylosauria]]
'''[[Saurischia]]'''
*† [[Sauropodomorpha]]
**† [[Sauropoda]]
* [[Theropoda]]
}}

[[Restren:Evolution of dinosaurs EN.svg|skeusennik|right|450px|Esplegyans arghpedrevanes]]

'''Arghpedrevan''', (po dinosaur yn [[Sowsnek]], ow styrya "pedrevan bras”) yw esel a vagas varyes a gramviles. An enevales tir gwarthevyek  ens i y’n  [[An Goloven Dhororiethel|Osweyth Mesozoek]]. Aswonnys yw dres 500 kinda a arghpedrevan, h.y arghpedrevanes menhesennek a-der ydhyn arnowydh. Diskudhys veu menhesennow arghpedrevanes war bub brastir, ha gwrys yw hwath diskudhyansow nowydh yn fenowgh.  

Arghpedrevanes a omdhiskwedhas y’n Amser Triassek diwedhes, nans yw a-dro dhe 230 milvil bledhen. An dedhyas a-varra a venhesen arghpedrevan yw Eoraptor ha Herrerasaurus a [[Arghantina]], ha Saturnalia a [[Brasil|Vrasil]], 237-238 milvil bledhen kyns a-lemmyn. Erbynn an Amser Jurassek a-varr, an mellkeynoges posekka ens i, ow kwarthevya an brassa rann a gerghynedhow war an tir. I a dhuryas bys dhe dharvos difeudhans K/T (Kalghek/Terthek) nans yw 66 milvil bledhen. 

Dhyworth menhesennow, ni a wor bos ydhyn arghpedrevanes byw pluvennek. I a esplegyas dhyworth an theropods a-varra dres an Amser Jurassek.  An unnik agh a arghpedrevanes dhe dreusvewa dhe’n termyn a-lemmyn yns i. 

Arghpedrevanes a’n jevo aswiwansow a weres aga bos sewenus. An arghpedrevanes kynsa o preydhoryon munys a gerdhas war dhiwarr. Re anedha o bras lowr re omdhiskwedhsa erbynn nans yw 246 mb. Olow menhesennek a omdhiskwedh agh an arghpedrevanes dhe omdhiskwedhes a verr spys wosa an darvos difeudha Permek-Triassek. Termyn hir a dhuryas (an brassa rann a’n Amser Triassek) kyns an arghpedrevanes dhe warthevya. Pubonan a’ga diyskynysi a gerdhes yn syth gans aga garrow yn-dann an korf. Hemm a janjyas aga fordh a vewa. Yth esa gnasow erel ynwedh. Lies arghpedrevan byghan a’n jevo pluvennow ha goos tomm. Drefen hemma, gweythresek ens i, gans metaboledh ughella ages kramviles arnowydh. Kesvewa kowethasek, kepar ha bewa yn greow ha kesoberyans o pur wirhaval dhe lies unn anedha. 

Aswonnys yn kynsa veu menhesennow arghpedrevanes y’n 19ves kansvledhen a-varr. William Buckland, Gideon Mantell ha Richard Owen a welas bos aga eskern bagas arbennek a enevales. A-lemmyn, arghpedrevanes yw tennvosow pur bosek yn gwithvaow a-derdro’n bys. Rann yns i a wonisogeth an werin lemmyn. Dyllys veu lies lyver ha fylm a-dro dhedha. Diskudhyansow nowydh yw derivys y’n routh vedia.

==Eghennow a arghpedrevan==
Arghpedrevanes a rannas lies gnas yn aga korfow eskern. Drefen an gnasow kemmyn, godhonydhyon a wor bos dallethvos kemmyn dhedha. 

Byttegyns, pan omdhiskwedhas menhesennow arghpedrevan y’n Amser Triassek, rynnys vons dhe dhiw urdh veur, an Saurischia ha’n Ornithischia. An Saurischia a synsas furv an glun eritys dhyworth aga hendasow, mes an Ornithischia a’n jevo kesweyth klun amendys. 
[[Restren:Dino evol 1 modificated ES.svg|center|500px]]
<center>'''A'''. ''Eoraptor'', saurischian a-varr, '''B''' ''Lesothosaurus'', ornithischian sempel.<br/>'''C''' Pelvis saurischian (''Staurikosaurus'') '''D''' Pelvis ''Lesothosaurus'' </center>

===Klassans arghpedrevanes===
An huni a sew yw rol sempel a vagasow arghpedrevanes selys war aga esplegyans. Nyns eus dhe vagasow gans  (†) rybdha eseli byw. 
*'''Dinosauria'''
[[Restren:Female_House_Sparrow_2_(Passer_domesticus).jpg|skeusennik|right|230px|Golvan an chi yw onan a’n theropods moyha kemmyn]]
:*'''[[Saurischia]]''' ("gans klunyow pedrevan"; ow komprehendya Theropoda ha Sauropodomorpha)
::*'''[[Theropoda]]''' (pub onan anedha a gerdh war dhiwarr; an brassa ran anedha o kigdhebroryon)
:::*†[[Herrerasauridae]] (kigdhebroryon a-varr gans diwarr)
:::*†[[Coelophysoidea]] (theropods munys a-varr; ow komprehendya ''Coelophysis'' ha’y neskerens ogas)
:::*†[[Dilophosauridae]] (theropods kigdhebrus a-varr gans kribow)
:::*†[[Ceratosauria]] (dell yw usys gans karnow afinys, i o an kigdhebroryon gwarthevys yn rann dhyghow an bys y’n Amser Kalghek)
:::*[[Tetanurae]] (ow styrya "lostow serth"; ow komprehendya an brassa niver a theropods)
::::*†[[Megalosauroidea]] (bagas a-varr a gigdhebroryon bras ow komprehendya an spinosaurids hanter-dowrek)
::::*†[[Carnosauria]] (''Allosaurus'' ha neskerens ogas, kepar ha ''Carcharodontosaurus'')
::::*[[Coelurosauria]] (theropods pluvennek, gans efander a vynsow korf ha kerghennedh)
:::::*†[[Compsognathidae]] (coelurosaurs kemmyn a-varr gans garrow le)
:::::*†[[Tyrannosauridae]] (''Tyrannosaurus'' ha’y neskerens ogas; y’n jevo garrow le)
:::::*†[[Ornithomimosauria]] (ow styrya “mockyer [[Strus|strus]]"; an brassa niver anedha heb dens; kigdhebroryon po losowdhebroryon)
:::::*†[[Alvarezsaur]]oidea (hweskerdhebroryon munys gans diwvregh a’s tevo unn ewin hir)
[[Restren:Dromaeosaurs.png|skeusennik|right|310px|Komparyans myns a lies dromeosaurid, teylu a arghpedrevanes leun-pluvennek ow komprehendya ''Velociraptor'' ha ''Deinonychus''.]]
:::::*[[Maniraptora]] (ow styrya "kibyoryon leuv"; gans breghow ha besies hir tanow)
::::::*†[[Therizinosaur]]ia (losowdhebroryon gans diwarr. I a’s tevo ewines leuv meur ha pennow byghan)
::::::*†[[Oviraptorosauria]] (an brassa rann anedha heb dens; ansur yw aga boos ha fordh a vewa)
::::::*†[[Archaeopterygidae]] (theropods munys gans eskelli po ydhyn sempel)
::::::*†[[Dromaeosauridae]] (aga myns o byghan po kres, hevelep dhe ydhyn, gans ewines apert war aga threys.)
::::::*[[Avialae]] (ydhyn arnowydh ha’ga neskerens difeudhys)
:::::::*†[[Scansoriopterygidae]] (avialans gans tressa besies hir)
:::::::*†[[Omnivoropterygidae]] (avialans bras gans ewines kott)
:::::::*†[[Confuciusornithidae]] (avialans munys heb dens)
:::::::*†[[Enantiornithes]] ( avialans sempel a neyja ha triga yn gwydh)
:::::::*[[Euornithes]] (ydhyn avonsys a neyja)
::::::::*†[[Yanornithiformes]] (ydhyn densek a [[China]] y’n [[An Goloven Dhororiethel|Amser Kalghek]])
::::::::*†[[Hesperornithes]] (ydhyn dowrek a sedhi)
::::::::*'''[[Edhen|Aves]]''' (ydhyn arnowydh gans gelvin ha’ga neskerens difeudhys)
[[Restren:Longest_dinosaurs1.png|skeusennik|right|330px|Dyffransow myns a’n sauropods moyha komparys dhe dhen]]
::*†'''[[Sauropodomorpha]]''' (losowdhebroryon gans pennow byghan, konaow ha lostow hir)
:::*†[[Guaibasauridae]] (sauropodomorphs munys sempel olldhebrus)
:::*†[[Plateosauridae]] ("prosauropods"sepel war dhiwarr)
:::*†[[Riojasauridae]] (sauropodomorphs sempel munys)
:::*†[[Massospondylidae]] (sauropodomorphs sempel munys)
:::*†[[Sauropoda]] (bras ha poos dres eghen, dell yw usys gans hys dres 15 meter, i a gerdhes war beder garr)
::::*†[[Vulcanodontidae]] (sauropods sempel gans breghow ha garrow hevelep dhe golovennow)
::::*†[[Eusauropoda]] ("sauropods gwir")
:::::*†[[Cetiosauridae]] ("kramviles morvil")
:::::*†[[Turiasauria]] (bagas a sauropods europek dhyworth an Amser Jurassek ha Kalghek)
:::::*†[[Neosauropoda]] ("sauropods nowydh")
::::::*†[[Diplodocoidea]] (krogen benn ha lost hir; dens ynn hevelep dhe pluven plomm)
::::::*†[[Macronaria]] (krogen benn hevelep dhe gist; dens gans shap lo po pluven plomm)
[[Restren:Ornithopods_jconway.jpg|skeusennik|right|240px|Nebes arghpedrevan ornithopod]]
:::::::*†[[Brachiosauridae]]  (macronarians gans konaow ha breghow hir)
:::::::*†[[Titanosaur]]ia (divers; berdew, gans klunyow ledan; moyha kemmyn yn brastiryow an Dhyghow y’n Amser Kalghek diwedhes)
:*†'''[[Ornithischia]]''' ("klunyow-edhen"; losowdhebroryon divers war dhiwarr ha peder garr)
::*†[[Heterodontosauridae]] (ornithopods losowodhebrus po kigdhebrus munys gans dens kius apert)
::*†[[Thyreophora]] (arghpedrevanes arvwiskys; dell yw usys war beder garr)
:::*†'''[[Ankylosauria]]''' (arvwisk a blattys askornek; re anedha a’s tevo lostow kepar ha fust)
:::*†'''[[Stegosauria]]''' (arvwisk a blattys ha kolghow)
::*†[[Neornithischia]] ("ornithischians nowydh")
:::*†'''[[Ornithopod]]a''' (lies myns war dhiwarr po peder garr; i a esplegyas fordh a gnias owth usya krogen benn hebleth ha lies dans)
:::*†[[Marginocephalia]] (i a’s tevo tevyansow hevelep dhe gromdo war aga krogennow penn gwrys a askorn)
::::*†[[Pachycephalosauria]] (war dhiwarr gans tevyansow war aga krogennow penn)
::::*†'''[[Ceratopsia]]''' (war beder garr gans kryghow; lies anedha a’n jevo kern)
:::#

==Dalleth hag esplegyans an arghpedrevanes==

===Archosaurs===
Archosaurs a esplegyas dhe dhew vagas (po “clade”) meur: an huni veu neskerens dhe’n krokodiles, ha’n huni veu neskerens dhe’n arghpedrevanes. 
* '''[[Archosaur]]ia'''
**[[Pseudosuchia]]: clade an [[Krokodil|krokodiles]] ha’ga neskerens.
** [[Avemetatarsalia]]: clade an arghpedrevanes, [[pterosaur]]s, ydhyn ha neskerens.
***[[Aphanosauria]]
***[[Ornithodira]]: clade an pterosaurs hag arghpedrevanes.
****[[Pterosaur]]s
**** Arghpedrevanes

===An arghpedrevanes a-varra===
[[Restren:Herrerasaurusskeleton.jpg|skeusennik|230px|Furvow a-varr ''[[Herrerasaurus]]'' (meur), ''[[Eoraptor]]'' (byghan) ha ''[[Plateosaurus]]'' krogen benn]]
An arghpedrevanes kynsa aswonnys o preydhoryon kigdhebrus war dhiwarr gans hys a 1 po 2 m. 
An menhesennow afydhys a-varra a arghpedrevanes a gomprehend an saurachian (‘gans klunyow pedrevan’) ''Herrerasaurus''  nans yw 230–220 mb, ''Staurikosaurus'' martesen 230–225 mb, ''Eoraptor'' 231.4 mb, ha ''Alwalkeria'' 230–220 mb. ''Saturnalia'', nans yw 232–225 mb, a alsa bos saurichian sempel po prosauropod. An re erel yw saurischians sempel.

Yn-mysk an ornithischians (‘gans klunyow edhen') yw ''Pisanosaurus'' nans yw 230–220 mb. Kyn teffo  ''Lesothosaurus'' a-dhia nans yw 199–189 mb, gnasow an korf eskern a gampoll ev dhe folsa dhyworth an chyf linen Ornithischia mar a-varr avel ''Pisanosaurus''.

Saurischians a-varr o hevelep dhe ornithischians a-varr, mes dyffrans dhe [[Krokodil|grokodiles]] arnowydh. An dihevelepter moyha apert yntredha yw yn furv aga hlunyow (diskwedhys y’n delinyans a-ugh). Dihevelepter aral yw y’n grogen benn. Krogen benn ughella an Ornithischia yw moy soled, ha’n mell junys dhe’n wen isella moy hebleth. An gnasow ma o aswiwansow dhe dhybri losow, h.y. gweres rag mala boos ova. 

==Dewynnans aswiwus==
Arghpedrevanes o bagas divers a enevales. Dewynnans aswiwus a asa i dhe vewa yn lies tyller ekologel. Palaeontologydhyon re aswonnas dres 500 kinda ha 1,000 eghen a arghpedrevanes nag yw ydhyn. Aga diskynysi, an [[Edhen|ydhyn]], a wra nivera a-dro dhe 10,000 eghen, hag i yw an bagas moyha divers a vellkeynogyon war an tir. 

An moyha arghpedrevanes o losowdhebroryon, kepar ha ''Apatosaurus'' ha ''Brachiosaurus''. An enevales brassa bythkweth dhe gerdhes war an tir ens i. Losowdhebroryon erel kepar hag ''Iguanodon'' a’n jeves arvow arbennek, rag batalyas orth an kigdhebroryon. Rag ensampel, ''Triceratops'' a’n jevo tri horn war benn y skoos penn, hag yth esa dhe ''Stegosaurus'' kolghow war y lost. 

Kigdhebroryon a gerdhes war aga diwarr, mes yn tyffrans dhyn ni. Omberthys o aga horfow moy war dhelergh tro’ha aga lostow. re anedha o pur vras kepar ha ''Tyrannosaurus'', ''Allosaurus'' ha ''Spinosaurus'', mes re erel o vyghan, kepar ha ''Compsognathus''. An kigdhebroryon le aga myns a esplegyas dhe ydhyn. An edhen venhesennek kynsa, ''Archaeopteryx'', a’n jevo korf eskern hevelep dhe arghpedrevan. 

==Fordh o vewa==


[[Klass:Kramviles]]
[[Klass:Dororieth]]
