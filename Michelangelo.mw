[[Restren:Miguel Ángel, por Daniele da Volterra (detalle).jpg|thumb|right|Portrayans krey a Michelangelo gans [[Daniele da Volterra]]]]

'''Michelangelo di Lodovico Buonarroti Simoni''' (6 Meurth 1475 – 18 Hwevrel 1564), godhvedhys avel '''Michelangelo''', o lymner, gravyer, pennser, prydydh, hag ynjynor a [[Itali]] y'n [[Renessans]]. War-barth ha [[Leonardo da Vinci]], y'n gylwir yn fenowgh "den a'n [[Renessans]]" a styr y'n jeva roas meur yn lies devnydh.

Michelangelo a vewa bewnans bysi dres ehen, yn unn wruthyl niver bras a oberennow. Yma rann a oberennow Michelangelo yn-mysk an re moyha aga bri a'n jeves an bys. Ynna yma diw dhelow varbel gerys-da, ''an Pieta'' yn [[Basilica Sen Peter]] ha ''Davydh'' a sevi unnweyth yn piazza yn [[Florens]] mes yma lemmyn y'n Virva Accademia. Y lymnansow an moyha gerys-da yw [[fresco]]s hujes, nen an [[Chapel Sistin]] hag an ''Vreus Dhiwettha''. Y oberen an moyha gerys-da a [[bennserneth]] yw penn est ha dom Basilica Sen Peter.

Y hwodhor meur a vewnans Michelangelo drefen ev dhe asa lies lyther, bardhonek ha jornal. Drefen y vos a gemmys bri, ev a veu an kynsa artydh dhe weles dyllo bewskrif a'y vewnans hag ev byw hwath.<ref name="Britannica1">Michelangelo. (2008). Encyclopædia Britannica. ''Ultimate Reference Suite''.</ref> Treweythyow y'n gylwir ''Il Divino''.<ref>[http://books.google.ca/books?id=1EofecqX_vsC&pg=PA144&lpg=PA144&dq=michelangelo+%22il+divino%22&source=bl&ots=57G_UMFQdO&sig=_vDIOv0RDyZbbFJG6__cjZvjSOI&hl=en&ei=1Zc3StHaOKKUMoGPmJIN&sa=X&oi=book_result&ct=result&resnum=6#PPP1,M1 Emison, Patricia. A - Creating the "Divine Artist": from Dante to Michelangelo (Brill, 2004) ISBN 9789004137097]</ref> 
Artydhyon erel a leveris y'n jeva ''terribilità'', (ow styrya y perthys own a'y oberennow drefen aga bos mar vras ha leun a amovyansow krev). Lies artydh aral hag a welas y ober a assaya kopia an keth gnas a amovyansow. Dhyworth an tybyans ma a ''terribilità'' y teuth gis artydh henwys [[Mannerism]].

==Devynnow==
<references />

[[Klass:Artys da weles]]
[[Klass:Itali]]
[[Klass:Lyenn]]
[[Klass:Scyens]]
[[Klass:Mernansow 1564]]
