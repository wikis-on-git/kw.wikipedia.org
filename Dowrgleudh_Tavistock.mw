[[File:Footbridge over the Tavistock Canal - geograph.org.uk - 45471.jpg|thumb|Pons a-ugh dhe'n dowrgleudh dhe Crowndale Farm.]]
[[Dowrgleudh]] yn [[Dewnens]], [[Pow Sows]] yw an Dowrgleudh Tavistock. Byldyes o y’n [[19ves kansvledhen]] dhe junya’n dre yn [[Tavistock]] gans [[Kay Morwellham]] war an [[Dowr Tamar]], ple’sa karg kargys yn gorholyon. Y’n jydh hedyw an dowrgleudh yw devnydhyes dhe brovia dowr rag an [[dredanva hydro-tredanek]] dhe Gay Morwellham. Rann a [[Ertachva an Bys]] [[Tirwedh Valweyth Kernow ha Dewnens West]] yw an dowrgleudh.
[[File:Tavistock canal at dusk.jpg|thumb|Dowrgleudh Tavistock ow tiberth an dre ha'n pons lesk y'n pelder.]]
Dihaval dowrgleudhyow erel yma leder voghes dhe’n Dowrgleudh Tavistock dre’y hirder, py a sew gans fros mynsek a dhowr.

== Hyns an Dowrgleudh. ==
An dowrgleudh a dhaleth dhe [[Abbey Weir]] yn Tavistock, ple’ma’n dowr kemerys dhyworth an [[Dowr Tavy]]. An dowrgleudh a bass an porthvaow yn Tavistock hag a entr park an dre, the Meadows. Hyns an dowrgleudh a rabal dhe’n run yn [[Crowndale Woods]] kyn ev a bass [[Corwndale Farm]]; lavarys yw bos an bargen tir hemma tyller an wenesigeth [[Syrr Francis Drake]]. An dowrgleudh a bass yn-dann an bonsfordh hyns-horn Lumburn hag ev a dhrehedh kammas horn margh dhe’n Nans an Dowr Lumburn, py yw tremenes gans pons dowr ha tommen ughel. An skorren dhe Mill Hill a dreylyes dhe’n dyghow a-dhesempis wosa’n pons, mes y'n jydh hedhyw lettyes yw an skorren ha nyns eus dowr ynno. Wosa 3 mildir (4.8 kilometer) penn-hyns an dowrgleudh a dhrehedh portal a-gledhbarth an gowfordh Morwell Down. 1.5 mildir (2.4 kilometer) yw an gowfordh a dhos yn-mes a-ugh an gay dhe Morwellham. Rann berr a dhowrgleudh wosa’n gofordh a dhrias skathow dhe dopp an hyns-horn golder.
