[[Restren:St Ives station view 2009.jpg|skeusennik|Trenow ow kortos dhe Worsav Porthia. Y hyllir gweles drehevyans an gorsav gwreydhek y'n gilva.]]
An '''Linen Baya Porthia''' yw linen hyns-horn 4.25 mildir (6.84 km) a-dhyworth [[Lannudhno]] dhe [[Porth Ia|Borthia]] yn [[Kernow]]. Hi a veu ygerys yn 1877 avel an hyns-horn 7 tros-hys (2,134 mm) [[kledhrennow ledan]] diwettha dhe vos drehevys yn Pow Sows. Treylyes a veu an linen dhe [[Geyj savonek|eyj savonek]] ym 1892 hag ev a bes dhe oberi avel hyns-horn an gemeneth a gar lower a drethysi ha havysi pub bledhen.

Rann a [[Keskowethyans Kledhrennow Dewnens ha Kernow|Geskowethyans Kledhrennow Dewnens ha Kernow]] yw an linen. 

== Istori ==
[[Restren:St Ives station view c1890.jpg|skeusennik|Gorsav Porthia gwreydhek.]]
An ''Hyns-horn Diberth Porthia'' a ombrofyas rag Reyth an Senedh yn 1845. Mes an kompani a dhenaghas y blott wosa reyth an [[Hyns-horn Kernow West]] dhe fyllel. Reyth nowyth a veu kevys yn 1873 dhe vyldya'n linen avel ystynnans a Hyns-horn Kernow West, esa rann a [[Hyns-horn an West Bras]] dhe'n pols na. Byldyes a veu an linen avel 7 tros-hys (2,134 mm) hyns-horn kledhrennow ledan, tressa kledhren a veu addyes yn 1888 rag gallesogi trenow 4 tros-hys 8<sup>1</sup>‚ÅÑ<sub>2</sub>  meusva (1,435 mm) dhe dhrehedhes an borthva dhe [[Lannanta]]. An tren kledhrennow ledan diwettha a bonyas war an 20ves a vis Me 1892, a-ban dhana pub tren re beu geyj savonek.

Yth esa traffik puskes y'n bledhynnyow a-varr, mes ny besyas. Traffik gwara a bonyas dhe Lelant ha [[Porthreptor]] bys dhe vis Me 1956 ha dhe Borthia y honan bys dhe vis Medi 1963.

Pub lergh-gwitha dhe Borthia a veu kemerys dhe-ves yn 1966 ha pub tren war an skorren a veu oberys gans [[Unses Liesek Disel|unsesow liesek disel]]. Yn 1973, an kay dhe Borthia a veu gwayes dhe asa spas rag park kerri. Gorsav nowyth a veu ygerys dhe [[Holanek Lannanta]] yn 1978 yntra Lannudhno ha Lannanta. Park kerri meur a veu drehevys ena ragdho dhe oberi avel [[Park ha Viaj]] rag Porthia.

== Hyns ==
[[Restren:Train at Lelant Saltings.jpg|skeusennik|Tren dhe Worsav Holanek Lannanta.]]
Unn hyns yw an linen rag y hirder oll heb leow-passya. Ev a bon a-hys an Dowr Heyl ha'n arvordiryow wosa henna. 

=== Kemenethow a servir gans an hyns-horn: ===

* [[Lannudhno]] - An linen a dhiberth a-dhyworth an [[Penn-hyns-horn Kernow|Penn-Hyns-horn Kernow]] omma.
* [[Lannanta]]
* [[Porthreptor]]
* [[Porth Ia|Porthia]]

== Gonisyow ==
[[Restren:Branch Line Train on Lelant Towans - geograph.org.uk - 581082.jpg|skeusennik|Tren ogas dhe Lannanta.]]
Pan esa'n hyns-horn oberys gans [[Trenow Wesseks]] (Wessex Trains), yth esa 26 trenow pub dydh. Hyns-horn Bras an West a dhallathas oberi'n linen yn 2006 hag y hwrussons lehe niver an gonisyow y'n gwav dhe 16 pub dydh, mes yth oberas an 26 tren pub dydh y'n hav hwath.

Trenow y'n hav yw oberys gans settys klas 150 dew-gocha hag y'n gwav gans unn-kocha klas 153. Nebes trenow a ober dhe ha dhyworth [[Pennsans]] rag gallesogi chanj an mayni.

== Gweller ynwedh ==
* [[Rol a hensi-horn yn Kernow]]
* [[Keskowethyans Kledhrennow Dewnens ha Kernow]]

[[Klass:Hensi-horn yn Kernow]]
