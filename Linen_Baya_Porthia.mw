[[Restren:St Ives station view 2009.jpg|skeusennik|Trenow ow kortos dhe Worsav Porthia. Y hyllir gweles drehevyans an gorsav gwreydhek y'n gilva.]]
An '''Linen Baya Porthia''' yw linen hyns-horn 4.25 mildir (6.84 km) a-dhyworth [[Lannudhno]] dhe [[Porth Ia|Borthia]] yn [[Kernow]]. Hi veu ygerys yn 1877 avel an hyns-horn 7 tros-hys (2,134 mm) [[kledhrennow ledan]] diwettha dhe vos drehevys yn Pow Sows. Treylyes veu an linen dhe [[Geyj savonek|eyj savonek]] ym 1892. Ev a bes dhe oberi avel hyns-horn an gemeneth a wra karya lower a drethysi ha havysi.

Rann an [[Keskowethyans Kledhrennow Dewnens ha Kernow]] yw an linen. 

== Istori ==
[[Restren:St Ives station view c1890.jpg|skeusennik|Gorsav Porthia gwreydhek.]]
An ''Hyns-horn Diberth Porthia'' a ombrofyas rag Reyth an Senedh yn 1845. Mes an kompani a dhenaghas y blott wosa reyth an [[Hyns-horn Kernow West]] dhe fyllel. Reyth nowyth veu kevys yn 1873 dhe vyldya an linen avel ystynnans an Hyns-horn Kernow West, esa rann [[Hyns-horn an West Bras]] dhe'n spys na. Byldyes veu an linen avel 7 tros-hys (2,134 mm) hyns-horn kledhrennow ledan, tressa kledhren veu addyes yn 1888 rag dhe wallesogi trenow 4 tros-hys 8<sup>1</sup>‚ÅÑ<sub>2</sub>  meusva (1,435 mm) dhe dhrehedhes an borthva dhe [[Lannanta]]. Tren kledhrennow ledan diwettha a bonyas war 20ves mis Me 1892, a-ban dhana pub tren re beu geyj savonek.

Yth esa traffik puskes y'n bledhynnyow a-varr, mes ny besyas ev. Traffik gwara a bonyas dhe Lelant ha [[Porthreptor]] bys mis Me 1956 ha dhe Borthia y honan bys mis Medi 1963.

Pub lergh-gwitha dhe Borthia veu kemerys dhe-ves yn 1966 ha pub tren war an skorren veu oberys gans [[Unses Liesek Disel|unsesow liesek disel]]. Yn 1873, an kay dhe Borthia veu gwayes dhe wasa spas dhe bark kerri. Gorsav nowyth veu ygerys dhe [[Holanek Lannanta]] yn 1978 yntra Lannudhno ha Lannanta. Park kerri meur veu drehevys ena rag may halsa ev oberi avel [[Park ha Viaj]] rag Porthia.

== Hyns ==
[[Restren:Train at Lelant Saltings.jpg|skeusennik|Tren dhe Worsav Holanek Lannanta.]]
Unn hyns yw an linen rag oll y hirder heb leow-passya. Ev a bon a-hys an Dowr Heyl ha'n arvordiryow wosa henna. 

Kemenethow servyes gans an hyns-horn: 

[[Lannudhno]] - An linen a dhiberth a-dhyworth an [[Penn-hyns-horn Kernow|Penn-Hyns-horn Kernow]] omma.

[[Lannanta]]

[[Porthreptor]] 

[[Porth Ia|Porthia]]

== Gonisyow ==
[[Restren:Branch Line Train on Lelant Towans - geograph.org.uk - 581082.jpg|skeusennik|Tren ogas dhe Lannanta.]]
Pan yth esa'n hyns-horn oberys gans [[Trenow Wesseks]] (Wessex Trains), yth esa 26 trenow pub tydh. Hyns-horn Bras an West a dhalathas owth oberi an linen yn 2006 ha lehe niver an gonisyow gwav dhe 16 pub tydh, mes ev a oberas an 26 tren pub tydh y'n hav.

Trenow y'n hav yw oberys gans settys klas 150 dew-gocha hag y'n gwav gans unn-kocha klas 153. Nebes trenow a ober dhe ha dhyworth [[Pennsans]] rag may hallesog chanj an mayni.

== Gweller ynwedh ==
* [[Rol a hensi-horn yn Kernow]]
* [[Keskowethyans Kledhrennow Dewnens ha Kernow]]

[[Klass:Kernow]]
