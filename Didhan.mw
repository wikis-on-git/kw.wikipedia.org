[[Restren:Boardmasters Festival.jpg|alt=Boardmasters yw gool ilow ha mordardha yn Kernow hag yw furv a dhidhan.|skeusennik|Boardmasters yw gool ilow ha mordardha yn [[Kernow]] hag yw furv a dhidhan.]]
[[Restren:Chess set 2014.jpg|skeusennik|[[Gwydhbol]] yw furv a wari pur goth hag yw didhan rag dew dhen yn kettermyn.]]
'''Didhan''' yw furv a wrians a syns an attendyans a [[Tus|dus]] po ri plesour ha delit. Y hyll bos tybyans po oberen, mes moy menowgh yw yth yw onan a'n gwriansow po hwarvosow a wrug displegya dre vilyow a vledhynnyow yn arbennik rag synsi an attendyans a dus. 

Kyn fe attendyans tus synsys gans taklow diblans awos bos dewisyow dyffrans dhe dus, an rann vrassa a dhidhan yw aswonys. Yma hwedhla, [[ilow]], [[drama]], [[dons]] hag eghennow dyffrans a wrythyans yn pub gonisogeth oll. I o displegys yn furvow ughel dre dermyn ha dos ha bos kavadow dhe dus oll. An argerdh ma re beu uskishes y'n dydhyow ma gans [[diwysyans]] didhan a wra ha gwertha askorrasow didhan.

Nas posek a dhidhan yw an dus usi ow mires po goslowes hag a dreyl diskwithans privedh yn didhan. Y hyll bos rann wodhevek dhe'n viroryon, kepar ha gans tus ow mires orth gwari yn gwariji, [[gwari kan]], towlen [[Pellwolok|bellwolok]] po [[fylm]]; poken rann an viroryon a yll bos gweythresek, kepar ha gans gwariow po [[sport]]. Didhan a yll bos poblek po privedh hag yssynsi gwrythyans formel ha skrifys, kepar ha gans keskanow po yn gwariji; po anskrifys ha heb ynniadow, kepar ha gans gwariow fleghes. Furvow moyha a dhidhan a dhuryas dres lies kansbledhen hag esplegya awos chanjyow yn gonisogeth, [[teknegieth]] ha [[gis]]. Fylmow ha gwariow [[Jynn-Amontya|jynn-amontya]], rag ensampel, kynth usyons i myski (po media) nowyttha, a bes hwath hwedhla, diskwedhes drama ha seni ilow.

Yma nebes didhan, kepar ha dibennans poblek, hag yw erbynn an [[lagha]] lemmyn y'n brassa rann a bowyow. Gwriansow kepar ha gwari kledha po [[gwaregieth]], usys yn termyn eus passys yn helghi po bresel, a dheuth ha bos sportys miroryon. Y'n keth fordh, gwriansow erel kepar ha kegina a dhisplegyas yn gwrythyansow yntra tus galwesik hag yw darlesys rag didhan.

[[Klass:Didhan| ]]
