
{{Taklow
 | name = Vulpecula
 | fetchwikidata = ALL
 | suppressfields=  
 | image = Vulpecula_constellation_map.svg
}}
'''Vulpecula''' yw [[Ranneves|ranneve]]s gwann yn ebron an gogledh. Y hanow a styr '[[lowarn]] byghan'. Aswonnys veu y'n kynsa prys y'n 17ves kansvledhen. Nyns eus [[steren]] moy golow ages an 4ves splannvraster y'n ranneves. Steren voyha golow an ranneves yw Alpha (''Î‘'') Vulpeculae, kowrsteren rudh, splannvraster 4.4 gans pellder a 297 bledhen golow.  Diskudhes veu an [[pulsar]] kynsa (PSR B1919+21) yn 1967 gans [[Jocelyn Bell Burnell]] yn Vulpecula. An ranneves a gomprehend an 'Niwlen ster Pos Lyfftya' po ''Dumbbell Nebula'', niwlen ster veur diskudhys gans Charles Messier yn 1767. Hi a gavas an niver M27 yn y rol a niwlennow ster.

Hanow kynsa an ranneves o ''' Vulpecula cum ansere''', henwys yn kynsa gans Johannes Hevelius, po 'lowarn byghan ha goodh'. Perthys kov yw an hanow ma gans hanow an steren voyha golow (A Vulpeculae), hemm yw 'Anser' po goodh.

[[Galaksi]] yn Vulpecula yw NGC7052, gans shap hirgylghek, hag a gomprehend toll du kowrek gans gronnedh a 220-630 milvil myns an [[Howl]].
<gallery>
M27_-_Dumbbell_Nebula.jpg|skeusennik|Niwlen ster Pos Lyfftya (Dumbbell Nebula)
Sidney_Hall_-_Urania's_Mirror_-_Lacerta,_Cygnus,_Lyra,_Vulpecula_and_Anser.jpg|skeusennik|Mappa koth an ranneves Vulpecula cum anser
Ngc7052a.jpg|skeusennik|Galaeth NGC7052, desedhys yn Vulpecula (skeusen Pellweller Hubble)
</gallery>

{{Rannevesow}}
