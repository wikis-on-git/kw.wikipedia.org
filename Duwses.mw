[[Restren:Wien, Schloss Sch√∂nbrunn, Schlossgarten -- 2018 -- 3229.jpg|alt=Delow Janus ha Bellona, dew a'n duwsesow hen roman, an eyl a dharasow hag y gila a vresel.|skeusennik|Delow [[Janus]] ha [[Bellona]], dew a'n duwsesow [[Hen rom|hen roman]], an eyl a dharasow hag y gila a [[Bresel|vresel]].]]
'''Duwses''', '''duw''' po '''duwes''' yw kroadur gornaturek gwelys avel sans, sakrys po duwel. [[Kryjyans|Kryjyansow]] a yll bos gorrys yn klassys dre by lies duwses a wrons i gordhya. Yma saw unn duwses dhe gryjyansow [[Undhuwieth|undhuwydhek]] (dre vras, henwys "[[Duw]]"), mes yma lies duwses dhe gryjyansow [[Liesdhuwieth|liesdhuwydhek]]. An brassa dew gryjyans war an [[Nor]], [[Kristoneth|Kristonedh]] hag [[Islam]], a grys yn marnas unn duw.

Awos bos lies kryjyans y'n bys, yma lies tybyans dyffrans yn kever pes duwses eus, pyth yns ha pandra yllons gul. Y'n brassa rann a relyjyons, kryjygyon a breder bos duwsesow [[Mernans|anvarwel]] ha bos gallosow dhedha lies gweyth dres nerth [[tus]]. Deistieth yw an kryjyans bos duwses na wra chanjya taklow y'n [[ollvys]], olldhuwieth yw an kryjyans bos an ollvys y honan an duwses ha [[didhuwieth]] yw an kryjyans nag eus duwsesow.

Nebes ensamplow a'n duwsesow a gryjyansow dyffrans yw [[Zeus]] a'n relyjyon hen grek, [[Thor]] a'n relyjyon hen norsek, [[Meurth (duw)|Meurth]] (Mars) a'n relyjyon hen roman, [[Isis]] a'n relyjyon hen ejypek, Duw a Gristonedh, [[Allah]] a Islam, [[Ganesha]] a [[Hindoueth]], [[Amaterasu]] a vythologieth [[Nihon|nihonek]], [[Brigid]] a vythologieth [[Iwerdhon|iwerdhonek]] hag [[Epona]] a vythologieth galek.

{{unn k}}
{{Posek 100}}

[[Klass:Duwow ha duwesow]]
