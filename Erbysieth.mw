[[Restren:No Known Restrictions- New York Stock Exchange Floor by Thomas J. O'Halloran, 1963 (LOC).jpg|alt=The trading floor of the New York Stock Exchange yn 1963.|skeusennik|An leur kenwertha a Geschanj Stockys [[Evrek Nowydh]] yn 1963.]]
'''Erbysieth''' yw an [[Godhonieth|skiens]] sosyel a studh askorra, lesranna ha konsumya gwara ha gonisyow. Y hwra fogella war an fara hag ynterweythresow a vaynoryon erbysek ha fatel ober erbysyow.

Y styrir erbysieth avel an studhyans a danowder ha dewis hag yw yn selvenel a-dro dhe'n dewisyow gwrys gans [[tus]]. Dielvennans erbysek a yll bos usys dres [[kowethas]], yn unn gomprehendya kerth, negys, [[arghansorieth]], gwith yeghes, [[ynjynorieth]] ha [[governans]]. Gweythresys yw ynwedh dhe destennow diblans kepar ha drogober, [[adhyskans]], an [[teylu]], [[benelogorieth]], [[lagha]], [[filosofieth]], [[politegieth]], [[kryjyans]], [[bresel]], godhonieth ha'n [[kerghynnedh]].

Korrerbysieth a wra dielvenna elvennow selvenel y'n erbys, y'ga mysk marghasow ha maynoryon unnik, aga ynterweythresow ha'n sewyansow a'ga ynterweythresow. Maynoryon unnik a yll yssynsi, rag ensampel, mayniow, kompanis, prenoryon ha gwerthoryon. Kowrerbysieth a wra dielvenna an erbys avel kevreyth le mayth ynterweythres askorrans, konsumyans, erbysyon ha kevarghewieth, keffrys hag elvennow a wra nasya an re ma: devnydh an asnowdhow a lavur, tir, chatel, hwythans [[Mona Kemmyn|mona kemmyn]], tevyans erbysek ha polisi poblek.

Erbysysi a vri yn [[istori]] yw [[Adam Smith]], [[Thomas Malthus]], [[Karl Marx]], [[John Maynard Keynes]] ha [[Milton Friedman]].
