'''Erthygel diskwedhys: [[Hindoueth]]'''

<div style="float: right; margin-right: 1em; margin-left: 1em;">[[File:Aum.svg|100px|An lyther sans ''omkara'']]</div>

[[Hindoueth]] yw [[kryjyans|cryjyans]] dharmek ow talleth yn [[Eynda]]. Yma a-dro dhe 940 milyon a dhyscyblon y'n [[nor]], gelwys Hindouyon, ha 94 cansran anedha yn Eynda hag [[Asi Soth]]. Gnas arbennek a Hindoueth yw dyvercita cryjyansow, practisyow ha scryptors. Byttegyns, yma unnses yn mysk an dyffransow ma, del dheriv an linen ma a'n ''Ryg Veda'' (Lyver I, Hymna CLXIV, Gwers 46): एकम् सत् विप्राः बहुधा वदन्ति (treuslytherennans: ''Ekam Sat Viprā&#x1e25; Bahudhā Vadanti''; yn [[Kernowek]]: ''Onan yw an Gwir, mes an Dhothyon a's aswon avel Lies.'')

An ''Vedas'' yw hen scryptors an wonisogeth Eyndo-Aryanek. Yth yns i cuntelles hymnys ha descansow gwrys a-dro dhe'n vledhen 1000 kyns an [[Oes Kemmyn|Oos Kemmyn]], hag i holys whath gans Hindouyon. Mes scryptors pals re devis a-dhia an oos Vedek, y'ga mysk campolasow scyansek (r.e. an ''Upanishads'' ha ''Brahmanas'') ha dew vardhonek meur mythologiek, ''Mahabharata'' ha ''Ramayana''. Rann boosek an ''Mahabharata'' yw an ''Bhagavad Gita'', yn le'ma Kryshna ow tisplegya dhe Arjuna lies poynt selvenek a dybyans Hindou.
