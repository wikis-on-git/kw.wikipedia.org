{{Taklow| fetchwikidata=ALL | suppressfields= * | image2 = Pd-TableImage.svg }}

Elven gymyk yw [[Paladiom|'''paladiom''']], niver 46 y'n [[An Vosen Beriodek|Vosen Beriodek]]. Y furvell gymyk yw '''Pd'''. An hanow a dheu dhyworth an asteroyd Pallas, henwys rag an dhuwes rek a furneth.

Nyns eus dhe baladiom rann vewoniethel. Diskudhys veu paladiom gans William Hyde Wollaston (1766-1828), kymygydh a [[Norfolk]] neb a driga yn [[Loundres]]. Ev a oberi war-barth gans Smithson Tennant (1761-1815) yn 1800. I a wrug hwithrans war blatinom, orth y deudhi yn ''aqua regia'', kemyskans a drenken hidroklorik ha trenken nitrik. Tennant a dhiskudhas [[osmiom]] hag [[iridiom]] dhyworth remenant y'n teudhans. Wollaston a studhyas an teudhans y honan. Dhyworth henna ev a gavas paladiom ha [[rodiom]]. Diskudhys veu paladiom yn kettermyn dell diskudhyans an asteroyd Pallas.

Kevys yw paladiom yn y studh naturel yn [[Brasil]], hag yma nebes monow ow komprehendya paladiom, kepar ha stibiopaladinit (paladiom antimonid, Pd<sub>5</sub>Sb<sub>2</sub>). Askorrys yw paladiom dell yw usys avel isaskorr dhyworth purhe [[nikel]] yn [[Russi]] ha [[Kanada]], a-dro dhe 300 tonnas an vledhen. Usys yw dhe wul konvertydhyon katalytek yn kerri (60%), 20% dhe'n diwysyans elektronek, 10% dhe wul lenwansow dynsek ha'n remenant avel gemmweyth.

Poos atomek paladiom yw 106.42, y boynt teudhi yw 1552°C ha'y boynt bryjyon yw 3140°C. Y dhosedh yw 12.0 kg an liter. Alkan lenter gwynn-arghansek yw paladiom, es y dhyghtya ha mortholya. 

==Mirva==
<gallery class="center" widths="175px" heights="150px">
Restren: Stibiopalladinite_-_Mineralogisches_Museum_Bonn.jpg |skeusennik|Stibiopaladinit
Restren: Wollaston_William_Hyde_Jackson_color.jpg |skeusennik|William Hyde Wollaston
Restren: Potw1749a_Pallas_crop.png |skeusennik|An asteroyd Pallas
Restren: 4Y1A9968_Norilsk_(28676523730).jpg |skeusennik|Teudher nikel Norilsk yn Russi
Restren: Aufgeschnittener_Metall_Katalysator_für_ein_Auto.jpg |skeusennik|Konvertydh katalytek
Restren: Palladium_for_jewellery.JPG |skeusennik|2.5 gramm a baladiom, usys dhe wul owr gwynn ha gemmweyth
</gallery>

[[Klass:Elvennow kymyk]]
