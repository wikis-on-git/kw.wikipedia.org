Genys veu José Calvete (José Gonzalo CALVETE CAÑÓN yw furv leun y hanow) yn [[Pow Bask]] mes y hendasow a dheu dhiworth [[Galithya]] hag [[Asturyas]], rannvroyow [[keltek]] a [[Spayn]]. Ev yw bardh [[Gorsedh Kernow]] a vlydhen [[1998]]. Ev a dhyskas [[Kernewek]] yntra [[1994]] ha [[1998]] gans [[Kernewek Dre Lyther]] gans [[Ray Edwards]], skoler a vri veur y'n [[Dasserghyan]]s arnowydh, dyskador hag Ordener [[Kernewek Dre Lyther]] bys [[2001]]. Ev re dreylyas yn [[Kernewek Kemmyn]] hwedhel an [[Mabinogion]] henwys « [[Hunros Macsen]] » dyllys gans [[Kernewek Dre Lyther]] yn [[1999]]. Ev a dreylyas ynwedh dyskansow kynsa gradh [[Kernewek Dre Lyther]] yn [[Bretonek]]. Dyllys veu [[Kernewek Dre Lyther]] yn [[Bretonek]] yn [[2000]] gans [[Skol Ober]] a wra proposya ynwedh korsow [[Bretonek]] dre lyther. Wosa henna Calvete re bennskrifas « [[Vocabularium Cornicum]] » yn [[2001]] ha dyllys gans [[Kesva an Taves Kernewek]]. Ev re skrifas erthyglow yn [[Kernewek Kemmyn]], [[Sowsnek]] ha [[Bretonek]] yntra [[1999]] ha [[2005]] rag [[Carn]] lyver-termyn an [[Kesunyans Keltek]] ([[the Celtic League]]).
