{{Den | fetchwikidata=ALL | onlysourced=no | suppressfields= }}

'''Augusta Ada King, Countess of Lovelace''' (10ves Mis Kevardhu 1815 â€“ 27ves Mis Du 1852) a skrifas an kynsa towlen jynn-amontya y'n bys.

== Kowlwriansow ==
Skrifer sowsnek o Lovelace. Hi a dheuth ha bos an kynsa towlenner [[jynn-amontya]] y'n bys. Hi a skrifas an dowlen rag jynn-amontya jynnweythek Charles Babbage, "The Analytical Engine" ("An Jynn Dielvennus"), yn 1844. Hi a skrifas an kynsa awgrym dhe vos argerdhys gans jynn. 

Yntra 1842 ha 1843, hi a dreylyas erthygel gans kalkor [[Itali|Italek]] Luigi Menabrea war an jynn. Hi a geworras hy notennow dhodho. Yma y'n notennow ma an kynsa towlen jynn-amontya, dell brederyn. Homm o awgrym kodennys rag bos argerdhys gans jynn. Kyn nag o gwrys jynn Babbage, notennow Lovelace yw posek yn istori a-varr jynnow-amontya. Hi a gonvedhas y halsa jynnow-amontya gul moy ages rekna po niver-densel hepken. Re erel, yn aga mysk Babbage y honan, a oberas gans an galladewderyow rekna hepken.

== Flogholeth ==
Hi a veu genys an 10ves Mis Kevardhu, 1815. Hi o an unnsel flogh herwydh lagha a [[George Gordon Byron|Arlodh Byron]] hag Anne Isabella Milbanke. Ny aswonnis hi hy thas awos ev dhe verwel pan o hi naw bloodh. Prydydh o ev. Hy mamm o esel an vrentynyon. Dyskys o Lovelace tre. Ha hi benyn yowynk, awgrym o dhe les dhedhi, yn rann awos Babbage.

== Bewnans ==
Demedhys veu Lovelace gans William King yn 1835. Yth esa tri flogh dhedha. 

Yn skon, hi a godhas klav gans kolera, mes hi a dreusvewas an klavder. Yth esa asthma ha kudynnyow goi warnedhi ynwedh. Hi a usyas koskles avel paynladher hag, awos hemma, hi a dheuth ha bos keth dhedha. Hi a verwis a ganker an brys, yn Loundres, an 27ves Mis Du 1852.

<gallery>
Restren:Ada Lovelace portrait.jpg|alt=Portrayans Ada Lovelace|Portrayans Ada Lovelace
Restren:AdaLovelaceplaque.JPG|alt=Leghen las rag Lovelace yn Loundres|Leghen las rag Lovelace yn Loundres
</gallery>

{{unn k}}

[[Klass:Mernansow 1852]]
[[Klass:Godhonydhyon]]
[[Klass:Prydydhyon]]
[[Klass:Skriforesow]]
[[Klass:Sowsesow]]
