{{Tyller| fetchwikidata=ALL | onlysourced=no| suppressfields= }}

'''Jungfrau''' yw menydh ughel yn [[Swistir]].  Styr y hanow yw gwerghes. Onan a'n chyf pennow menydh y'n [[Alpow]] Bernese yw, desedhys yntra ranndir [[Bern]] ha ranndir Valais, hanter fordh ynter Interlaken ha Fiesch. Y ughelder yw 4,158 meter (13,642 tr). War-barth an [[Eiger]] ha'n [[Mönch]] ev a furv fos gowrek a venydhyow ow mires dres an Bernese Oberland, onan a'n gwelyow moyha arbennik yn Alpow Swistir. Yskynnys veu an menydh yn kynsa 3 Est 1811 gans an breder Johann ha Hieronymus Meyer a Aarau ha dew helghyer chamois a Valais, Alois Volken ha Joseph Bortis. 

Tennvos fest gerys-da rag tornysi yw ranndir an Jungfrau, gans niver a hensi-horn, ow komprehendya onan a yskyn dhe'n Jungfraujoch (an Jungfraubahn), bolgh ynter an Jungfrau ha Mönch, gans ughelder a 3,454 m (11,332 tr). Komplek meur a gowdell ha drehevyansow a veu drehevys war an Jungfraujoch, henwys "Topp Europa". Omma yma niver a vostiow ha barrys, gwerthjiow, omdhiskedhyansow liesmedia, sodhva bost ha gorsav hwithrans gans ostyansow. Yskynnell a dhe benn karrek an Sfinks ha'y virji steroniethel, ughelder 3,571 m (11,716 tr), War-ves yma skol skia ha'n "Palas Rew", kuntel a gravyansow rew. 

==Mirva==
<gallery class="center" widths="175px" heights="150px">
Männlichen.jpg|Menydhyow an Eiger, Mönch ha Jungfrau
Sphinx_Observatorium.jpg|Mirji an Sfinks
JB_BDhe_4-8_Kleine_Scheidegg_-_Eigergletscher.jpg|An Jungfraubahn a yskyn war y fordh dhe Jungfraujoch
Sphinx_et_Jungfrau_-_img_06980.jpg|An Jungfrau a-dryv an Sfinks
Jungfrau_Konkordiaplatz.jpg|Rewliv Aletsch dhyworth an Jungfrau
2008_Jungfrau.jpg|Menydh an Jungfrau
</gallery>
