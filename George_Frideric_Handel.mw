[[Restren:Haendel.jpg|skeusennik|George Frederic Handel, 1733]]
'''George Frideric Handel''' ([[Almaynek|Almaynek (Deutsche]]) : '''Georg Friedrich Händel''') (23 mis Hwevrer 1685 – 14 mis Ebrel 1759) o [[Composydh|komposydh]] almaynek neb eth dhe driga yn Pow Sows avel den yowynk ha diwettha mos ha bos Bretennek yn sodhogel.  [[Johann Sebastian Bach]] ha Handel veu genys y'n keth bledhen.  An vrassa gomposydhyon o y'ga oos mes ny wrussons i dos er aga fynn.  Handel a janjyas y hanow dhe '''George Frideric Handel''' pan dheuth ev ha bos Bretennek.

Kyn trigens an dhew anedha y'n oos Baroque, ilow Bach ha Handel a dhisplegyas yn fordhow dyffrans.  Handel a skrifas lies gwari kan hag oratorio ha dredha, ev a dheuth ha bos pur a vri.  Ev a viajyas lieskweyth ha mos dhe [[Itali]] le may wrug ev dyski a-dro dhe composition.  Ny wrug Bach diberth Almayn kresel bythkweyth.ha brassa rann an termyn ev o ilowydh rag eglosyow.  Nyns o Bach aswonnys yn ta y'n oos na.

Handel a skrifas moy ages 42 gwari-kan.  Diwettha, ev a skrifas oratorios.  Y oberennow an moyha a vri yw an ''Messiah, an'' ''Water Music'' ha ''Music for the Royal Fireworks''.

== Bewnans ==
Genys veu Handel yn Halle yn Almayn north, [[Sachsen-Anhalt|Saxony-Anhalt]] yn dydhyow ma.  Y das o barbour ha leuvvedhek.  Ev a dhallathas seni an harpsichord ha'n orgel pan o ev pur yowynk.  Res veu clavichord dhodho pan o ev seyth bloodh hag ev a wrug y braktisya yn soler le ma na ylli y das y glewes.  

Handel eth dhe Bennskol Halley yn 1703 rag studyha an lagha herwydh bodh y das.  Ev a studhyas an lagha unn vledhen mes nyns o ev lowen hag ervria dhe dhos ha bos ilewydh.  

Ev a dheuth ha bos komposydh yn Hamburg hag ena mos dhe Itali yn 1707 rag dyski moy a-dro dhe skrifa gwari-kan. Ev a spenas peder bledhen ena hag askorra ''Rodrigo'' yn [[Florens|Firenze]] yn 1707, hag ''Agrippina'' yn [[Venis|Venezia]] yn 1709.  ''Agrippina'' o pur a-vri gans 26 performyans.

=== Revovya dhe Bow Sows ===
[[Restren:George_Frideric_Handel_by_Balthasar_Denner.jpg|skeusennik|Handel yn 1727]]
Yn 1710 Handel a dheuth ha bos ''Kapellmeister'' (lewydh ilow) rag Jori, Elector Hanover, neb a vedha yn skon Myghtern Jori I Breten Veur. An Elector a unnverheas dhe asa  Handel mos dhe Loundres rag bledhen yn 1711.  Handel a dhyskas Sowsnek ha mos dhe Pow Sows arta yn 1712.  Tus kevothek a ros dhodho meur a arghans hag yth esa gober bledhynnyek dhodho £200 a-dhyworth Myghternes Anne.  Yn kettermyn Bach a dhendilas a-dro dhe £80 pub bledhen).  Gans an sewen ma, ev a erviras dhe driga yn Pow Sows yn le dewheles dhe'n Lys Hanover.

Yn 1712 Myghternes Anne a verwis ha an Elector Hanover a dheuth ha bos Myghtern Breten Veur.  Handel a allsa bos yn trobel mes yn hwir an myghtern a dhiwblekheas y wober.

Yn 1724 Handel a vovyas dhe chi nowydh drehevys ha henn o 25 Brook Street, Loundres ha ev a drigas ena bys dh'y vernans yn 1759, 35 bledhen diwettha. An chi yw lemmyn an Gwithti Chi Handel ha hemm yw igor dhe'n poblek. Omma, Handel a skrifas ''Messiah'', ''Zadok the Priest'', ha ''Fireworks Music''.

Yn 1731 tylys veu Handel rag skrifa peswar anthem rag solempnya kurunyans Myghtern Jori II. Onan anedha, ''Zadok the Priest'', re beu kenys yn pub kurunyans a-dhia ena..

== Kampollansow ==
{{Dustuniow}}
