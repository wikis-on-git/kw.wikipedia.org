{{Den|fetchwikidata=ALL|onlysourced=no|suppressfields=ymgynghorydd y doethor}}

'''Dmitri Ivanovich Mendeleev''' {{Audio| ru-Dmitri Mendeleev.ogg|Leveryans|help=no}} (8 Hwevrer 1834 â€“ 2 Hwevrer 1907) o [[Kymystry|kymygydh]] ha deviser [[Russi|russek]] a wrug an [[An Vosen Beriodek|vosen beriodek]] a [[Elven gymyk|elvennow gymyk]] ha'n [[Lagha Periodek]]. Genys veu Mendeleev yn treveglos Verkhnie Aremzyani, yn ogas dhe Tobolsk, Russi.

Yn 1863, yth esa 56 elven gymyk aswonys hag elven nowydh a veu diskudhys ogas ha pub bledhen. Wosa dos ha bos dyskador yn 1867, Mendeleev a skrifas [[lyver]] ''Pennrewlys Kymygieth'', a dheuth ha bos an posekka dysklyver a'y oos. Ev a assayas klasshe an elvennow kymyk herwydh aga theythi kymyk ha merkya patronow a'n ledyas dhe ragtybi y vosen beriodek. 

Ev a usyas an Lagha Periodek dhe ewnhe teythi kamm a elvennow aswonys, kepar ha'n talvos ha poos atomek a [[uraniom]], mes ynwedh dhe dhargana an teythi a dri elvennow ankoth y'n eur na. Lies dargan gwrys ganso o prevys ewn gans arbrov wosa henna. 

Mendeleev a wrug kevrohow posek erel dhe gymygieth. Elven 101 o henwys [[Mendeleviom]] herwydh y hanow. Ynwedh, kowdoll bras war denewen bell an [[Loor]] yw henwys  Mendeleev ragdho.

{{unn k}}
{{Posek 1,000}}

[[Klass:Godhonydhyon]]
[[Klass:Mernansow 1907]]
[[Klass:Russians]]
[[Klass:Skriforyon]]
