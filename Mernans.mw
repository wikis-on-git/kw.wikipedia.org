[[Restren:Anonymus, Vanitas.jpg|alt=An lymnans ma yw vanitas, eghen a art desinys dh'agan kofhe agan bos marwel.|skeusennik|An lymnans ma yw ''vanitas'', eghen a [[art]] desinys dh'agan kofhe agan bos marwel.]]
'''Mernans''' yw an diwedh a [[Bewnans|vewnans]] yn [[organedh]]. Pub aktivita byw ha [[Bywonieth|bewoniethel]] a'n organedh a hedh, y'ga mysk an [[brys]] ha'n sensys. Yma bewnans finwethys dhe bub tra a vew hag y hwra puptra merwel wortiwedh. Herwydh usadow, remenans an organedh hag o byw a dhalleth pedri yn skon wosa mernans. Marow yw an hanow gwann rag taklow a verwis.

Yn [[tus]] hag yn lies [[eneval]] aral, an sinell gemmyn rag mernans yw an [[Kolon|golon]] dhe hedhi lamma ha ny yll bos dastallethys, po aktivita an [[ympynnyon]] dhe hedhi. Yn [[medhegneth]], mernans yw pan hedh an golon lamma moy es nebes mynysennow. Treweythyow, tus a yaghha kyn hwrug an golon hedhi 30 mynysen, kepar hag yn kasys a veudhi yn [[dowr]] oor.

Yn fenowgh, y hwithrir an mernans a dus rag an skila, yn arbennik gans drogoberow (kepar ha [[moldrans]]), gwall po [[kleves]] a yll pesya ladha tus erel. Hwilas an skila a mernans yw arbennekter medhegel henwys [[pathologieth]]. Y'n [[21ns kansbledhen|21a kansvledhen]], a-dro dhe 150,000 den a verow pub dydh dres oll an [[bys]]. Dew dressa rann anedha yw awos kothni. Pan wra tus kewsel a-dro dhe daklow, klevesow po hwarvosow a gawsyas mernans, an re na yw gelwys marwel po mortal.

Nebes a grys bos [[enev]] dhe dus (ha martesen miles erel) avel keworrans dhe'n [[korf]] fysegel ha krysi y hyll an enev pesya heb korf y'n neb bys a dheu, gwaya yn korf nowydh genys (dasynkarnatya) po hedhi bos. Yma kryjyansow dyffrans dhe [[Kryjyans|relyjyons]] ow tochya an mater ma. Yma devosow arbennik dhe lies [[gonisogeth]] rag kofhe, solempnya ha gul revrons dhe'n re marow.

{{unn k}}
{{Posek 100}}

[[Klass:Mernans| ]]
