{{Taklow| fetchwikidata=ALL | onlysourced=no| suppressfields= }}

[[Restren:Gutenberg Bible.jpg|alt=Bibel Gutenberg o onan a'n kynsa lyvrow dhe vos pryntys gans an wask-argrafa|skeusennik|[[Bibel]] Gutenberg o onan a'n kynsa lyvrow dhe vos pryntys gans an wask-argrafa]]
[[Restren:Dhe Emlow an Galaksi gans Rod Lyon.jpg|alt="Dhe Emlow an Galaksi" gans Rod Lyon yw lyver skiens-fugieth arnowydh skrifys ha dyllys yn yeth Kernewek.|skeusennik|"Dhe Emlow an Galaksi" gans [[Rod Lyon]] yw lyver [[Fugieth Skiensel|skiens-fugieth]] arnowydh [[Skriforyon yn Kernowek|skrifys]] ha dyllys yn yeth [[Kernowek|Kernewek]].]]
'''Lyver''' yw sett a folennow kelmys war-barth yntra dew gudhlen. Dre vras an folennow yw a [[Paper|baper]] yw lenwys gans [[Skrifa|tekst]], [[yeth]] ha [[Lymnans|lymnansow]]. Yma dew eghen chyf a luver: [[fugieth]] ha feth.

Nebonan a skrif lyvrow yw skrifer po awtour ha nebonan a wra avenyow yn lyver yw lymner. Yma lyvrow kudhlen gales gwrys gans kudhlennow pasbord kudhys gorherys gans kweth po ledher ha gwriys war-barth. Yma ynwedh lyvrow kudhlen vedhel gwrys a baper serth ha glusys war-barth. An [[Ger|geryow]] yn lyvrow a yll bos lennys ha rekordys war snod, war blasen po yn restren. An re ma yw sonlyvrow. Lyvrow a yll bos lesrynnys yn furv elektronek avel e-lyvrow.

Esya yw furvas an lyvrow ages an tybyans a-varra, an skriva. An [[Rom|Romanes]] o an kynsa [[tus]] dhe worra temmyn diblans a dhornskrif war-barth yntra kudhlennow rag furvya kodeks. Hemm o esya dhe handla ha gwitha ages skrivow, mes nyns o hwath lyver poran. Skrivow ha kodeksys o skrifys ha kopiys dre dhorn. 

An dus [[China|jinek]] a dhismygyas pryntya dre stock [[prenn]]. An gis ober ma a gerv rothow a stock prenn, gorra ynk war an tu kervys hag ena gwaska an stock war baper. Henn o method lent awos an termyn res dhe gervya an prenn.

[[Johannes Gutenberg]] o an kynsa den dhe dhismygi jynn rag pryntya, an wask-argrafa (po pryntya), y'n [[15ves kansbledhen|15ves kansvledhen]]. Yn mysk an dismygyans ma o moy es saw an wask, res o dismygi hag askorra teyp alkan gwayadow rag an argerdh jynn. Wortalleth, an jynnys o lent ha res o nerth keherek an pryntyas rag oberi. An [[Hweldro Diwysyansek]] a dhros nerth ethen ha, wosa henna, [[Tredan|tredanheans]].

Lyvrow a yll bos prenys yn lyverji po chevisys a [[lyverva]]. Tus a yll gul aga lyvrow aga honan ha'ga lenwel gans [[Skeusen|skeusennow]] an [[teylu]], delinyansow po aga skrifa aga honan. Rag henna, nebes lyvrow yw gwag po gwag y'n brassa rann, kepar ha dydhlyver po albom skeusennow.

Y'n jydh hedhyw, yma moy ha moy a lyvrow hag yw dyllys yn [[Kernowek|Kernewek]] ha moy a dus usi ow [[Skriforyon yn Kernowek|skrifa yn Kernewek]].

[[Klass:Lyvrow| ]]
