[[Image:StIvesFoto.jpg|right|thumb|250px|Treth Porthmenyster orth [[Porthia]].]]
[[File:Ruined Cornish tin mine.jpg|right|frame|Bal sten.]]
'''Tornyaseth''' yw jynn posek in erbys [[Kernow]] arnoweth. Yma milyow a havysy ow codryga Kernow, hag yn arbednek hy morrebow, rag omlowenhe i'n tobma hin in [[Breten Veur]] oll. Serhek war dornyaseth yw leun a drevow in Kernow, r.e. [[Lanwedhenek]], [[Logh]], [[Tewynn Pleustri|Tewyn Plestra]], [[Aberfal|Falmeth]], hag erel.

War-lergh [[Bord Tornyaseth Kernow]], 4.6 milvil dornyas a wrug ostya in Kernow in 2006. An tornyas men a wrug spendya 5.5 nos i'n Dugeth ha pea £46 pùb nos. Yma aga ostyans ow provia whel rag 38,000 a dus.<ref>[http://www.visitcornwall.com/xsdbimgs/Tourism%20in%20Cornwall%202006.pdf Tourism in Cornwall.] Bord Tornyaseth Kernow.</ref> Yma moy ages cans mil dornyas ow qweles an [[Enesek Syllan]] pùb bledhen,<ref>[http://www.cornwall.gov.uk/index.cfm?articleid=8817 Statistics relating to the Tourist Industry in Cornwall.] Consel Kernow.</ref> kynth eus scantlowr dyw vil treger i'n enesow.

Yma lies tornyas ow medna prena treven in Kernow rag gallos dewheles pùb bledhen dhe'n keth teller. Yma'n desir rag treven Kernow ow cressya prisyow treven rag pùbhuny. Yma nebes Kernowyon ow crejy na dal kevrohow havysy oy dhe'n gemmynieth leel, hag y ow tesa wàr an treth, gasa atal ena, ha dewheles dhe [[Pow Sows|Bow Sows]]. Herwyth an breusow ma, tornysy a via danjer dhe wonisogeth Kernow. 

Erbydn henna (yn-medh dadhelwer tornyaseth yn Kernow), yma tornysy ow ry bêwder erbysek dhe'n Dugeth wosa degeans dewysyansow [[sten]] ha [[kober]]; gwell yw dhe Gernow kemeres prow dhyworta, ages gortos avell kyns lownyow balyow yn Rosow [[Kembra]] po [[Konteth Evrek|Conteth Evrek]], rag ensompel. Ha gonysogeth Kernow hy honen yw dhe les a nyver veur a dornysy.

In 2006, UNESCO a wrug aswon tiryow whel balyow in Kernow ha [[Densher]] west avell deller eretons an bës.<ref>[http://www.cornish-mining.org.uk/ Balyow Kernow.]</ref>

{{KS}}

==Pednventen==
{{Reflist}}

{{Porth Kernow}}

[[Category:Kernow]]
