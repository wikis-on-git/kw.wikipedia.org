[[Image:StIvesFoto.jpg|right|thumb|250px|Treth Porthmenyster orth [[Porthia]].]]
'''Tornyaseth''' yw jynn posek yn erbys [[Kernow]] arnowydh. Yma milyow a havysi ow kodriga Kernow, hag yn arbennik hy morrebow, rag omlowenhe y'n tomma hin yn [[Breten Veur]] oll. Serghek war dornyaseth yw leun a drevow yn Kernow, r.e. [[Lannwedhenek]], [[Logh]], [[Tewynn Pleustri]], [[Aberfal]], hag erell.

Niver a dornysi a vynn prena chiow yn Kernow rag gallos dehweles pub blydhen dhe'n keth tyller. Yma dervynn rag chiow Kernow ow kressya prisyow chiow rag pubhuni.

Nebes Kernowyon a grys na dal kevrohow havysi oy dhe'n gemmynieth leel, hag i ow tesa war an treth, gasa atal ena, ha dehweles dhe [[Pow Sows|Bow Sows]]. Herwydh an breusow ma, tornysi yw danjer dhe wonisogeth Kernow. 

Erbynn henna (yn-medh difennoryon tornyaseth yn Kernow), yma tornysi ow ri bywder erbysek y'n Dugeth wosa degeans dewysyansow [[sten]] ha [[kober]]; gwell yw dhe Gernow kemmeres prow dhiworta, ages gortos avel kyns lownyow balyow yn Glynnow [[Kembra]] po [[Konteth Evrek]], rag ensompel. Ha gonisogeth Kernow hy honan yw dhe les a niver veur a dornysi.

[[Category:Kernow]]
