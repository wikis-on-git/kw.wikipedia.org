{{Taklow| fetchwikidata=ALL | onlysourced=no| suppressfields= }}

[[Karrek wodhosek]] yw '''kalgh''', gwrys dre vras a'n moon kalcit, furv a galciom karbonat, CaCO<sub>3</sub>.

Askorrys veu an kalciom karbonat gans organedhow byw yn kwreydhek, gwrys gans protistow lughwriansek byghan kepar ha neb bakteria, kokkolithofores hag algi. Awosa, usys yw an karbonat gans enevales kepar ha dewgrogenogyon ha'n morgudynnow a wra kribow gwylar (''coral reefs''). I a dhrehev aga hregyn dhyworth gwrysow CaCO<sub>3</sub>. Wosa henna, rann anodho a dhe dhowr mor avel teudhans. Karrygi kalgh a gomprehend remenansow organek ha karbonat kodhys. 

Baya Florida, an morlyn bas a-dhelergh enesow an 'Florida Keys', yw patron rag an studhyow a askorras kalgh war an estyllen vrastoryel. Heb map, yth esa oll an eghennow neppyth dyffrans y'n termyn na, mes, avel ekokevreyth, hevelep yw.

Yn Baya Florida yma meur a eghen a blans bleujowa gelwys gwels an mor. Ynwedh yma neur a dhowr lethek gwynn leun a galciom karbonat, furvyes gans Melobesia, algi byghan rudh a drig war an gwels mor.

Kalgh yw a-dro dhe 10% a somm oll an dalghedh a garrygi godhosek. 

== Usyansow gans tus ==
Kalgh yw kales lowr dhe sevel orth tewedhans, mes dell yw usys medhel lowr dhe vos kervys gans seri men. Usys rag drehevel hag y teuth gerysda y'n 19ves ha 20ves kansvledhen rag drehevyansow kepar hag eglosow, arghanttiow ha treven. Byttegyns, [[Glaw trenk|glaw trenk]] a dewedh kalgh yn lent.   

Usys yw klagh rag gul gweder ha lim. Usys yw ynwedh dhe wul horn yn chi hwytha, rag tenna anpuredhow dhyworth an moon horn. 

== Tirfurvow karst ==
Pan vo kalgh tewedhys, ev a furv sett a dirfurvow arbennek. Gelwys yw tirwedh kepar ha hemm avel tirwedh karst.

Y hweller an folen [[Tirfurv karst]].

<gallery class="center" widths="250px" heights="200px">
Carbonate-outcrops_world.jpg|Tylleryow karrygi kalgh ollvysel
Lembongan-penida-snorkeling.jpg|[[Gwylar|Krib gwylar]]
Guilin_scenic.jpg|Tirwedh karst yn Guilin, [[China]]
Cheddar_Gorge,_Somerset,_UK_-_Diliff.jpg|Kownans Cheddar yn Gwlas an Hav
Gaping_Gill.jpg|Fow Gaping Gill, [[Park Kenedhlek Nansow Konteth Evrek]]
Malham_Cove.jpg|Malham Cove, Park Kenedhlek Nansow Konteth Evrek
Domica_Cave_22.jpg|Fow Domica, [[Slovaki]]
VysokePece1.jpg|Chi hwytha yn [[Repoblek Chek]]
Gozo,_limestone_quarry_-_cutting_the_stone.JPG|Mengleudha kalgh rag drehevel
</gallery>
[[Klass:Dororieth| ]]
