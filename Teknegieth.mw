[[File:LL-Q25289 (cor)-Gwikor Frank-teknegieth.wav|thumb|Leveryans: Teknegieth]]

'''Teknegieth''' ("[[godhonieth]] kreft", a'n Hen [[Pow Grek|Grek]] τέχνη, ''techne'', "[[art]], sleyneth, kalder leuv"), po teknologieth, yw gisyow ober, sleynethow, manerow ha argerdhow usys y'n askorrans gwara po gonisyow po yn kowlwrians a amkanow, kepar ha hwithrans godhoniethek. Teknegieth a yll bos an godhvos a isyow ober, argerdhow, hag erel po teknegieth a yll bos neythys yn jynnys rag esya oberi heb godhvos manylys a'ga oberyans.

[[Tus]] a yll devnydhya teknegieth rag:

* Askorra gwara po gonisyow
* Kowlwul amkanow, kepar ha hwithrans godhonieth po danvon sterlestri dhe'n [[loor]]
* Assoylya kudynnow, kepar ha kleves po divotter
* Gul taklow a wren seulabrys esya

An furv sempla a deknegieth yw an displegyans hag us a doulys selvennel. An dismyk [[Kynsistori|kynsistorek]] a doulys men furvys, sewyes gans an diskudhans a fatel rewlir tan, a voghhes fentennow boos. An [[Oos Men|Hweldro Neolithek]] a ystynnas hemma, ha peswarplegya an sosten kavadow. Dismyk an ros a weresas denses dhe rewlya ha viajya y'ga kerghynnedh. Dismygow erel, kepar ha'n gorhel, a weresas tus dhe dreusperthi gwara ha'ga honan. Teknegieth kedhlow, kepar hag an gwask-pryntya, an pellgowser, ha'n kesrosweyth, a ledyas dhe [[ollvyselheans]].

Yma lies effeyth a deknegieth. Hi a weresas gans displegyans a erbysiethow moy avonsys (an erbysieth ollvysel a'n jydh hedhyw y'ga mysk) hag amyttya sevel renkas sygerneth. Lies argerdh teknegel a askorr is-askorasow henwys defolyans hag i a dhiskarg asnodhow naturel ha kisya kerghynnedh an [[Dor|Nor]].

Yma dadhlow filosofek yn kever devnydh teknegieth, gans fowt akord ow tochya mar kwra teknegieth gwellhe [[bewnans]] denses po na. Neo-Luddieth, [[Direwlieth|direwl]]-primitivieth ha gwayansow haval a wrug kabli teknegieth. I a lever y hwra teknegieth kisya an kergynnedh hag estrenegi tus. Skoodhyans a dybyansow kepar ha treusdhenelieth a wel avonsyans teknegel dhe besya avel da ha dhe les dhe'n gemeneth ha dhe dus.

{{unn k}}
{{Posek 10}}

[[Klass:Teknologieth| ]]
