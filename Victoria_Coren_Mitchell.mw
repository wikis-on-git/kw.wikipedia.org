{{Den|fetchwikidata=ALL|onlysourced=no|suppressfields=lev}}

'''Victoria Elizabeth Coren Mitchell''' (''genys'' '''Victoria Coren''' an 18ves Mis Est 1972) yw [[Skrifa|skrifer]], gwarier [[poker]] galwesik ha presentyas [[Breten Veur|Bretennek]]. Hi a skrif koloven pub seythen rag ''The Telegraph'' ha hi re beu ost an dowlen [[Pellwolok|bellwolok]] kwis ''Only Connect'' a-dhia 2008. Genys veu hi yn Hammersmith, [[Loundres]] Howlsedhes, an vyrgh unnik a'n jornalyas Alan Coren hag Anne Kasriel.

Nebes hy lyvrow yw ''Love 16'' ha ''Once More, with Feeling'' a-dro dh'y assay (gans kesskrifer Charlie Skelton) dhe wul "an gwella [[fylm]] porn bynitha". Hi a aswiwas an kolovennow paper nowodhow a John Diamond yn gwari henwys ''A Lump in my Throat'' hag o diskwedhys dres an [[Edinburgh Festival]] 2000 orth an Assembly Rooms, Grace Theatre ha'n New End Theatre yn Loundres. Wosa henna, hi a's aswiwas arta rag docudrama BBC Two gans Neil Pearson, darlesys yn 2001.

Coren Mitchell o an kynsa [[benyn]] dhe waynya hwarvos yn European Poker Tour, an kynsa gwarier dhe waynya tournay galwesik darlesys war an bellwolok (EPT Loundres 2006) ha tournay goraswonogyon darlesys war an bellwolok (Poker Club 2005), ha'n kynsa gwarier dhe waynya dew hwarvosow chyf European Poker Tour (EPT London 2006 ha EPT Sanremo 2014). Hi a wari Texas Hold 'Em yn Victoria Casino yn Edgware Road yn Loundres.

Yn 2021, hi o kesstrifer war an dowlen gwariow hwarthus [[Taskmaster]], le may hwaynyas hi an leshanow Old Goosebump Arm wosa onan a'n kesstrifow.

{{unn k}}

[[Klass:Skriforesow]]
[[Klass:Sowsesow]]
