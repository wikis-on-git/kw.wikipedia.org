:''Rag myghtern [[Dewnens]] a'n [[8ves kansblydhen]], gwelewgh [[Gerens a Dhewnens]].''

'''Gerens vab Erbin''' ([[6ves kansblydhen]], [[Kembrek]]: '''Geraint ab Erbin''') yw person yn istori [[Kembra|gembrek]] ha henhwedhlow a-dro dhe'n [[myghtern Arthur]]. [[Myghternedh Kernow|Myghtern Dewnens ha Kernow]] o ev, ha breseler brav. Martesen y fywa ev yn termyn Arthur, mes nebes skoloryon na grys ev dhe byw byth. 

Y'n hwedhel [[Kembrek]] ''Gereint ac Enid'' yth omdhiskwa ev, hag ena yma dhodho gnasow Erec, dhiworth ''Erec et Enide'' gans [[Chrétien de Troyes]]. War-lergh moyha skoloryon, an hwedhel kembrek yw devedhys dhiworth huni Chrétien; mes erell a grys aga bos aga dew dhiworth pennfeynten arall gellys.

Tas Gerens yw [[Erbin]], ha war-lergh ''Culhwch ac Olwen'' yma dhodho breder gelwys Ermind ha Dywel.

Yn ''[[Y Gododdin]]'' ynwedh, yma Gerens owth omladh ''rac Deheu'' (rag an Deghow, h.y. Dewnens ha Kernow). 

Onan a dri vyajoryon an mor diworth [[Breten Veur|Ynys Breten]] yw ev yn ''Trioedd Ynys Prydein''.

Yma kan yn Lyver Du Karvyrdhin ha Lyver Rudh Hergest ow kevi den gelwys Gerens a verwis orth Kas Llongborth. Nyns yw sertan, byttegyns, yw an den ma Gerens vab Erbin po [[Gerens a Dhewnens]] (hag a veu marow owth omladh dhe Ine a Wessex).

[[Class:Pobel]]
[[Class:Ystory]]

[[uk:Герайнт ап Ербін]]
