'''Kardydh''' ([[Kembrek]]: ''Caerdydd'') yw pennsita [[Kembra]], yn le 'ma Avon Tav owth omwaghe yn [[Mor Havren]]. Poblans an sita yn [[2001]] o 305,340 a drigoryon; ytho, homm o an 16ves brassa trevesigeth y'n [[Gwlaskor Unys|Wlaskor Unys]].

[[Image:Cardiff_castle_autumn.jpg|thumb|300px|Kastell Kardydh y'n kynyav.]]
An hembronkyas [[Rom|romanek]] Aulus Didius a fondyas an sita, hag yma'n gastell romanek hwath orth kres an dre. Kardydh a waynyas leun a les y'n [[19ves kansblydhen]], pan esa hi kres poesek a garyans [[glo]]. Port Kardydh, aswonnys avel Tiger Bay, a veu unnweyth onan a'n moyha bysi porth y'n [[norvys]] ha'n poesekka port glo y'n bys dreus neb prys. Yn [[1905]], Kardydh a dheuth ha bos 'sita' soedhogel. 

Erbysieth an sita re dheuth pur wann wosa diwedh [[Nessa Bresel an Bys]] yn [[1945]]. Kardydh a veu henwys avel pennsita Kembra yn [[1955]], hag a-dhia [[1999]], yma [[Kuntelles Kenedhlek Kembra]] owth esedh omma. Wosa termyn a wall hir, Tiger Bay a gav y dhasserghi avel kwartron artys, didhan ha donsya.

Yn gwlasegeth trevek, nyns eus maystri dres oll gans parti vydh lemmyn, mes yma'n [[LivWer]] an parti chyf. Yn kyrghynn an sita yma Pennskol Kardydh ha dew gollji a Bennskol Kembra.

==Tus geryes da genys yn Kardydh==
* Ivor Novello
* Rhodri Morgan
* Charlotte Church 
* Shirley Bassey
* Terry Nation
* Bobi Jones

==Gevellansow==
* [[Stuttgart]], [[Almayn]]
* Naoned/[[Nantes]], [[Breten Vyghan]], [[Pow Frynk]]
* [[Luhans'k]], [[Ukrayn]]
* [[Hordaland]], [[Norgagh]]
* [[Xiamen]], [[China]]

[[Category:Kembra]]
[[Category:Sitys ha trevow]]

[[ar:كارديف]]
[[bg:Кардиф]]
[[ca:Cardiff]]
[[cs:Cardiff]]
[[cy:Caerdydd]]
[[da:Cardiff]]
[[de:Cardiff]]
[[en:Cardiff]]
[[eo:Cardiff]]
[[es:Cardiff]]
[[et:Cardiff]]
[[eu:Cardiff]]
[[fi:Cardiff]]
[[fr:Cardiff]]
[[ga:Caerdydd]]
[[gd:Caerdydd]]
[[gl:Cardiff - Caerdydd]]
[[he:קארדיף]]
[[id:Cardiff]]
[[io:Cardiff]]
[[it:Cardiff]]
[[ja:カーディフ]]
[[nds:Cardiff]]
[[nl:Cardiff]]
[[no:Cardiff]]
[[oc:Cardiff]]
[[pl:Cardiff]]
[[pt:Cardiff]]
[[ro:Cardiff]]
[[ru:Кардифф]]
[[simple:Cardiff]]
[[sk:Cardiff]]
[[sr:Кардиф]]
[[sv:Cardiff]]
[[zh:加的夫]]
