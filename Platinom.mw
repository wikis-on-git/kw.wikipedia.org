{{Taklow| fetchwikidata=ALL | suppressfields= * | image2 = Pt-TableImage.svg }}

Elven gymyk yw [[Platinom|'''platinom''']], niver 78 y'n [[An Vosen Beriodek|Vosen Beriodek]]. Y furvell gymyk yw '''Pt'''. An hanow a dheu dhyworth an ger [[Spaynek]] ''platina'', ow styrya [[arghans]] byghan.

Nyns eus dhe blatinom rann bewoniethel. Nyns yw gwenonek, mes kesstoffow platinom a wra kawsya dasoberans allergek, ''platinosis'' y hanow. Usys yw an medhegneth 'Platinol' avel kymodyghtyans ({{lang-en|chemotherapy}}). 

Aswonnys o platinom dhe bobel teythyek [[Amerika Dheghow]] yn [[Kolombi]] ha [[Pow Ekwadorel]], nans yw 2,000 bledhen. Yn 1557 Julius Scaliger, skoler italek, a skrifas a-dro dhe alkan dhyworth Amerika Dheghow na yllir y deudhi. Antonio Ulloa (1717-1795) a dhiskrifas platinom yn manylys. Kemerys veu ev orth dhehweles avel keth gans an Morlu Riel. Ev a dherivas a-dro dhe blatinom dhe'n Kowethas Riel yn [[Loundres]]. 

Temmigow alkan platinom a eksist yn naturel, mes tri kwarter platinom an nor a dheu dhyworth Afrika Dheghow ha [[Russi]] avel monow kepar ha'n moon cooperit (platinom sulfid, PtS). Askorrys yw 155 tonnas an vledhen. Usys yw 50% anedha ran gemmweyth, 30% dhe wul konvertydhyon katalytek hag 20% dhe dhiwysyans, hag a wra devnydhya platinom yn plasennow kales.

Poos atomek platinom yw 195.08, y boynt teudhi yw 1772°C ha'y boynt bryjyon yw 3,825°C. Y dhosedh yw 21.5kg an liter. Alkan lenter gwynn-arghansek yw platinom, es y dhyghtya ha mortholya.

==Mirva==
<gallery class="center" widths="175px" heights="150px">
Restren: Platinum-nugget.jpg |skeusennik|Platinom naturel
Restren: Cooperite.jpg |skeusennik|Cooperit
Restren: Almirante_Antonio_de_Ulloa.jpg |skeusennik|Antonio Ulloa
Restren: Portret_van_Julius_Caesar_Scaliger_Iulius_Caesar_Scaliger_(titel_op_object),_RP-P-1909-4354.jpg |skeusennik|Julius Scaliger
Restren: Platinum_Mining.jpg |skeusennik|Bal platinom yn Afrika Dheghow
Restren: Aufgeschnittener_Metall_Katalysator_für_ein_Auto.jpg |skeusennik|Konvertydh katalytek
Restren: Platinum_world_production.svg |skeusennik|Askorrans ollvysel platinom
Restren: Diamond_ring_by_Koshyk.jpg |skeusennik|Bysow platinom hag adamant
</gallery>

[[Klass:Elvennow kymyk]]
