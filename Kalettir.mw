{{Taklow| fetchwikidata=ALL | onlysourced=no| suppressfields= }}

'''Kalettir''', [[Kembrek]] - ''cramen galed'' ha [[Sowsnek]] - ''duricrust'', yw nivel kales war po ogas dhe enep an tir. Aga thewder a wra varya yntra nebes millimetrow po centimetrow dhe nebes metrow. 

Term yw kalettir dhe dheskrifa parth a [[Kodhans|godhans]] ha kaleshe furvys war po ogas dhe enep korfow godhesel drefen argerdhow [[gweres]]. Yn tipek furvys yns i gans kreunans monyow teudhadow godhesys gans dowrow leun a vonyow hag a way war-vann po war-nans po a-dreus gans gweythres korrbiben. Pur gemmyn yw hemma yn difeythtiryow drefen [[ethennans]].

Yma sortow dyffrans a galetiryow, pub onan anedha gans monydhieth warthevyek. Rag ensampel, kalettir [[horn]] (Sowsnek - ''laterit po ferricrete'') yw gwarthevys gans seskwioksidow horn, kalettir [[aluminiom]] (Sowsnek - ''alcrete po bauxite'') gans seskwioksidow aluminiom hag possybyl yw kavos versyonow gwarthevys gans [[Silikon|silika]] (kalettir silika, Sowsnek ''silcrete''), [[kalciom]] karbonat (kalettir [[kalgh]], Sowsnek ''calcrete po caliche'') ha jypsum (''gypcrete''). 

Studhyes yn fenowgh veu kaletiryow dres hwithrans ow tochya an planet [[Meurth (planet)|Meurth]] drefen ev dhe weres bos gans an planet moy a dhowr neb termyn. Diskudhys veu dowr war Veurth yn tylleryow tirya Viking 2 ha Phoenix. Kalettir Phoenix a veu prevys awosa dhe vos drefen gwayans dowr. 

<gallery>
Ferricrete_near_Questa_NM.jpg|Kalettir horn yn [[Meksiko Nowydh]]
Laterite_quarry,_Angadipuram,_India._C_004.jpg|Mengleudh kalettir horn yn [[Eynda]]
Laterite-Casamance.jpg|fordh gwrys a galettir horn yn [[Senegal]]
Silcrete_mcr1.JPG|Kalettir silika yn [[Alban Nowydh]]
Caliche-5731.jpg|Kalettir kalgh
PIA13804-MarsPhoenixLander-Panorama-20080525b.jpg|Panorama a dyller tirya Phoenix
</gallery>
