{{Taklow| fetchwikidata=ALL | suppressfields= * | image2 = Si-TableImage.svg }}

Elven gymyk niver 14 y'n [[An Vosen Beriodek|Vosen Beriodek]] yw [[Silikon|silikon]]. Y furvell gymyk yw '''Si'''. An hanow a dheu dhyworth an ger [[Latin]] ''silex'',  ow styrya kelester. Usys veu silika avel kelesterow dhe wul an toulys kynsa.  Essensek dhe nebes eghennow kepar ha diatomow ha spongow yw silikon avel silikon dioksid po silika (SiO<sub>2</sub>). Gwrys yw aga hesweythow dhyworth silika. Gwirhaval yw y vos essensek dhe dus ynwedh. Nyns yw silikon ha'y gesstoffow gwenonek. Y'n gwettha prys, mars yw anellys perthyglow munys a silika y'n skevens, i a wra kawsya silikosis. Arwodhow yw anellans ronk, pasa ha fyllel anella. Kemmyn o an dises yn-mysk tus val asbestos, oberoryon lesterva ha gweythvaow fronnow kerri neb a wre usya asbestos. Usys yw an kesstoff silikon dhe wul ympyansow [[bronn]].

Yn 1800 [[Syr Humphrey Davy]] a leveris silika dhe vos kesstoff, nyns elven avel leveris Lavoisier. Mes ny yllis digelmi an elven gans elektrolysans. Diskudhys veu silikon gans Jöns Jacob Berzelius (1779-1848) yn [[Stockholm]] yn 1824. Kevys yw silikon yn lies furv dres an Norvys. Pals yw tewes avel pennfenten silika. Balweyth re beu kowlwrys rag monow silikon avel talk (yn [[Ostri]], [[Itali]] hag [[Eynda]]), ha mika (yn [[Kanada]], an [[Statys Unys]] ha [[Brasil]]). Yth yw furvow erel silika mar danow i bos pur gostek, rag ensampel opal hag amethyst.

An diwysyans drehevel a wra kregi war dewes ha lim ([[kalciom]] silikat), ha gul [[gweder]] ynwedh. Silikon fest pur yw usys yn korrasklos rag jynnow amontya. Karborundum (silikon karbid - SiC) yw ogas dhe galetter adamant, hag usys yw avel daffar eskravus.

Gwrys yw kroghen an Norvys gans lies moon silikon kepar ha [[men growan]]. Poos atomek silikon yw 28.09, y boynt teudhi yw 1410°C ha'y boynt bryjyon yw 2355°C. Y dhosedh yw 2.3kg an liter. Hanter-alkan yw silikon. Glas-loos yw y wrysow gans lenter metelyek.

==Mirva==
<gallery class="center" widths="175px" heights="150px">
Restren: 20110123_185042_Diatom.jpg |skeusennik|Kesweyth silika diatom 
Restren: Jöns_Jacob_Berzelius.jpg |skeusennik|Jöns Jacob Berzelius
Restren: Microchips.jpg |skeusennik|Korrasklos
Restren: The_Cheesewring.jpg |skeusennik|An Keuswask yn [[Kernow]], gwrys a [[Men growan|ven growan]]
Restren: Amethyst_close_cropped.jpg |skeusennik|Amethyst
Restren: Feuersteinaxt.jpg |skeusennik|Bool kelester a'n Oos Neolithik
</gallery>

[[Klass:Elvennow kymyk]]
