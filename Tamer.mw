'''Dowr Tamer''' yw avon fest yn soth-west a [[Breten Veur|Vreten Veur]]. An Tamer a wra an amal yntra [[Kernow]] ha [[Pow Sows]]. Pennfenten an avon yw 6 km dhiworth an arvor kledh a Gernow war [[Mor Havren|Vor Havren]], mes yma hi ow tinewi dhe'n deghow hag ow junya an [[Chanel]] yn Kammas [[Aberplymm]].

Bys [[1974]], yth esa nebes gwigow y'n north a [[Lannstefan]], war du west an avon, ow kul rann a [[Dewnans|Dhewnans]], mes rann a Gernow yns i lemmyn dhe'n brassa rann.

Diskwedhys yw an or ynter Kernow ha Pow Sows yn kres an avon war mappaow hedhyw, mes an Myghtern [[Athelstan]] a settyas an or ynter an dhiw vro orth glann sowsnek an avon y'n [[10ves kansblydhen]].  Ny veu ervirans Athelstan chanjys gans lagha vydh a-wosa, ha rakhenna y hwelir bos an avon kowal rann a Gernow.

[[Category:Doronieth Kernewek]]

[[de:Tamar (England)]]
[[en:River Tamar]]
[[no:Tamar, England]]
