[[Image:Aum.svg|right|thumb|175px|An lyther sans ''omkara''. ''Om'' yw ton unnik gwrians, a-ban veu an bys gwrys pan leveris Brahma an son ma, herwydh an hengov Hindou.]]
'''Hindoueth''' (aswonnys ynwedh avel '''&#2360;&#2344;&#2366;&#2340;&#2344; &#2343;&#2352;&#2381;&#2350;''' ''San&#257;tana Dharma'', po "an fydh ow turya bynari") yw [[kryjyans]] [[dharma|dharmek]] ow talleth yn [[Eynda]]. Yma a-dro dhe 940 milyon a dhyskyblon y'n [[nor]], gelwys '''Hindouyon''', ha 94 kansrann anedha yn Eynda hag [[Asi Soth]]. Gnas arbennik a Hindoueth yw dyversita kryjyansow, praktisyow ha skryptors. Byttegyns, yma unnses yn mysk an dyffransow ma, dell dheriv an linenn ma a'n ''Ryg Veda'' (Lyver I, Hymna CLXIV, Gwers 46):

:[[Sanskrit]]: एकम् सत् विप्राः बहुधा वदन्ति
:Treuslytherennans: ''Ekam Sat Viprā&#x1e25; Bahudhā Vadanti''
:[[Kernewek]]: ''Onan yw an Gwir, mes an Dhoethyon a's aswonn avel Lies.''

An ''Vedas'' yw hen skryptors an wonisogeth Eyndo-Aryanek. Yth yns i kuntelles hymnys ha dyskansow gwrys a-dro dhe'n vlydhen 1000 kyns an [[Oes Kemmyn]], hag i holys hwath gans Hindouyon. Mes skryptors pals re devis a-dhia an oes Vedek, y'ga mysk kampoellasow skyansek (r.e. an ''Upanishads'' ha ''Brahmanas'') ha dew vardhonek meur mythologiek, ''Mahabharata'' ha ''Ramayana''. Rann boesek an ''Mahabharata'' yw an ''Bhagavad Gita'', yn le'ma [[Kryshna]] ow tisplegya dhe [[Arjuna]] lies poynt selvenek a dybyans Hindou.

==Kryjyans==
[[Image:GopaKumar Krishna.jpg|right|thumb|An Arloedh Kryshna, warbarth gans ''gopis'' ha ''gopas'' (bugelesow ha bugeledh [[bugh]]es).]]
War-lergh moyha Hindouyon, [[Dyw]]ses yw onan. '''Vayshnavydhyon''' a aswonn Dywses avel [[Kryshna]], [[Rama]], po ken enep a [[Vishnou]]. '''Shayvydhyon''' ha '''Shaktydhyon''' a'n aswonn avel [[Shiva]] warbarth gans y gowethes ha “galloes” [[Shakti]]. Yma '''Smartydhyon''' ow tyski bos Dywses yn puptra ha pubonan. Yma leun a hwedhlow sans a-dro dhe dhywow hag a yw enebow an Dywses. [[Ganesha]], [[Sarasvati]], [[Skanda]], [[Hanuman]], ha [[Lakshmi]] yw dywow erell a vri arbennik. 

[[Image:Chamundi-hills.jpg|right|thumb|Tempel Hindou yn breow Maysour, Eynda Soth.]]
Herwydh Hindouyon, mernans yw sywys gans dasvywnans dres troweyth a bes, gelwys ''samsara''. Rag diank an droweyth ma hag omgesunya y'n gwynnvys a Dhywses (studh gelwys ''moksha''), res yw dhe [[tus|dus]] obaya aga devar spyrysek (''dharma'') rag drehedhes keweras tamm ha tamm. Yma'n ober gwrys y'n bys ma (''karma'') ow ri delys y'n nessa bywnans.

A-ban wra puptra rann a spyrys kemmyn an bys oll (''atman'' po ''[[Brahma]]''), yma Hindouyon ow talvos ''ahimsa'', po anfreudh. ''Ahimsa'' yw omassayys der berthyans, skonya a gig, h.e.

Yma'n Drynses Hindou ow konsystya a'n Gwrier [[Brahma]], an Gwithyas [[Vishnu]], ha'n Distruyer [[Shiva]]. 

==Devos==
[[Image:Babasteve-ganges water.jpg|right|thumb|Den ow kordhya yn dowr Ganga orth Varanasi, sita bergherinses yn Eynda Gledh.]]
[[Image:India Goa Hindu Temple at Siolim.jpg|right|thumb|Tempel Hindou yn Goa.]]
Y fydh Hindouyon ow kordhya Dywses yn nebes furvyow, mes an moyha niver a wordh Vishnou, yn arbennik y omdhiskwedhyans (''avatar'') avel an arloedh Kryshna. A-dhia an [[6ves kansblydhen]], an movyans omriadow (''bhakti'') re boeslevas kerensa ynter an gordhyer ha'n [[dyw]] dewisys (''Ishtadeva'').

Yn devosow Hindou, yth enor gordhyoryon an dhywow yn chi po orth tempel owth aga hynnik boes, kosta, tan, po bleujennow hag ow kana hymnys. Yma lies hymna a dhevedhyans an ''Vedas''; mes yma par arall a gan sans, ''bhajan'', skrifys dre vras y'n [[14ves kansblydhen|14ves]]-[[17ves kansblydhen|17ves kansblydhynyow]] ha kevrennys dhe'n movyans ''bhakti''. Milyonow a Hindouyon a wra pergherinses dhe leow sans &ndash; rag ensampel, [[Varanasi]], [[Rameshwaram]], [[Ayodhya]], [[Haridwar]], [[Nashik]], [[Ujjayn]], [[Allahabad]] ha [[Somnath]]. Dowr [[Ganga]] yw pur sans, war-lergh Hindoueth. Yma Hindouyon owth enora [[bugh]]es, awos aga bos “mammethow” [[tus]]. Ny dhyber Hindouyon pals bewin &ndash; hemm yw elvenn boesek a ''ahimsa'' (anfreudh). Sans yw [[sim]]ys ynwedh, awos an gweres res gans Hanuman ha'y lu a simys dhe Rama rag fetha an [[dyowl|jevan]] Ravana (ha re ravnas [[Sita]], gwreg Rama, war-lergh an ''Ramayana''). 

''Yoga'' yw sort a braktis spyrysek Hindou, ow kesunya manerow omdhoen, keurganow (''mantras''), preder, omrians, h.e. An geurgan geryes gwella yw an ''Gayatri Mantra'', dhiworth an ''Ryg-Veda'' (Lyver III, Hymna LXII, Gwers 10):

:Sanskrit: ॐ भूर्भुवस्वः | तत् सवितूर्वरेण्यम् | भर्गो देवस्य धीमहि | धियो यो नः प्रचोदयात् 
:Treuslytherennans: ''Om bhūr bhuva svaḥ / tat savitūr vareṇyam / bhargo devasya dhīmahi / dhiyo yo naḥ pra-codayāt ''
:Kernewek: ''Om yn-dann an nor, y'n nor, hag y'n nev. / Golowder bryntin an dyw Savitar / a'n drehethyn / may hentrynno agan gologhas.''

==''Varna'' ha ''jati''==
War-lergh an ''Bhagavad Gita'', yma ''dharma'' (devar spyrysek) a bubonan ow tyffra herwydh agh (''varna'') an person. Ytho, devar an ''shudras'' (tiogyon) yw ammetha; devar an ''vayshyas'' (marchons) yw kenwertha; devar an ''kshatriyas'' (breselysi) yw omgasa; ha devar an ''brahmanas'' (oferysi) yw gordhya. Yth esa tus heb ''varna'' byth &ndash; gelwys ''dalits'' hedhyw &ndash; a esa arweskys gans remenant an poblans avel ''achouta'' (andochyadow, na allo bos tevys).

Y'n eur ma, pub ''varna'' yw kevrennys yn lies ''jati''. Yn hengovek, nyns o eseli a ''jatis'' dihaval ow tybri warbarth na demmedhi y gila. A-dhia anserghogeth [[Eynda]], an dyffransow ma reth omwannhes, mes yma arwodhvos ''jati'' ha ''varna'' ow pesya. Lies dasfurvyer Hindou &ndash; y'ga mysk [[Rammohan Roy]], [[Ramakryshna]], hag [[M.K. Gandhi]] &ndash; re hwilas distrui kammhynsethow ''jati'' hag andochyadowder.

==Istori ha kryjyansow erell==
[[Bouddhisteth]] ha [[Jayneth]] a dhallathas avel vershyons dasfurvys a Hindoueth nebes kansblydhynyow kyns an [[Oes Kemmyn]]. Ynsi a naghas dihevelepterow ''jati'' ha ''varna'' hag awtorita an ''Vedas'', mes a besya ow koela orth ''samsara'' (an droweyth a vywnans ha dasvywnans), an ''Upanishads'', hag elvennow erell a'n hengov Hindou. Ytho, Hindoueth vrahmanek y's tevo le rowedh es Bouddhisteth yn [[Eynda]] glasek dres nebes kansblydhynyow. An movyans ''bhakti'' a nowydhhas bywder an hengov Hindou, ha'n woedh skyansek ''Vedanta'' a dhisplegya tybyansow an ''Vedas'' yn lies furv. Hindoueth a omlesas a-dreus Asi Soth-Est, le may fes an kryjyans hwath (yn arbennik yn [[Bali]] ha howldrevel [[Java]]).

Wosa tevyans [[Islam]] yn Asi Soth, yth esa lies urdh ha doeth ow kesunya spyrysogeth Hindou ha Muslim &ndash; rag ensampel, Kabir ha Gourou Nanak (an fondyer a [[Sikheth]]).

{{KK}}
[[Category:Relijyon]]

{{Link FA|hr}}
{{Link FA|lv}}
{{Link FA|ru}}

[[af:Hindoeïsme]]
[[als:Hinduismus]]
[[an:Hinduismo]]
[[ar:هندوسية]]
[[arz:هندوسيه]]
[[bar:Hinduismus]]
[[bat-smg:Indoėzmos]]
[[bcl:Hinduismo]]
[[be:Індуізм]]
[[be-x-old:Індуізм]]
[[bg:Индуизъм]]
[[bh:हिन्दू धर्म]]
[[bn:হিন্দুধর্ম]]
[[bpy:হিন্দু লিচেত]]
[[br:Hindouegezh]]
[[bs:Hinduizam]]
[[ca:Hinduisme]]
[[cs:Hinduismus]]
[[cy:Hindŵaeth]]
[[da:Hinduisme]]
[[de:Hinduismus]]
[[dv:ހިންދޫދީން]]
[[el:Ινδουισμός]]
[[en:Hinduism]]
[[eo:Hinduismo]]
[[es:Hinduismo]]
[[et:Hinduism]]
[[eu:Hinduismo]]
[[fa:هندوگرایی]]
[[fi:Hindulaisuus]]
[[fiu-vro:Hinduism]]
[[fr:Hindouisme]]
[[frp:Hindôismo]]
[[fur:Induisim]]
[[fy:Hindoeïsme]]
[[ga:An Hiondúchas]]
[[gan:印度教]]
[[gl:Hinduísmo]]
[[gu:હિંદુ]]
[[he:הינדואיזם]]
[[hi:हिन्दू धर्म]]
[[hr:Hinduizam]]
[[ht:Endouyis]]
[[hu:Hinduizmus]]
[[hy:Հինդուիզմ]]
[[ia:Hinduismo]]
[[id:Agama Hindu]]
[[ie:Hinduisme]]
[[ilo:Hinduismo]]
[[io:Hinduismo]]
[[is:Hindúismi]]
[[it:Induismo]]
[[ja:ヒンドゥー教]]
[[jv:Hindu]]
[[ka:ინდუიზმი]]
[[kk:Индуизм]]
[[kn:ಹಿಂದೂ ಧರ್ಮ]]
[[ko:힌두교]]
[[ks:सनातन धर्म]]
[[la:Hinduismus]]
[[lb:Hinduismus]]
[[li:Hindoeïsme]]
[[lt:Hinduizmas]]
[[lv:Hinduisms]]
[[map-bms:Hindu]]
[[mk:Хиндуизам]]
[[ml:ഹിന്ദുമതം]]
[[mn:Хиндү шашин]]
[[mr:हिंदू धर्म]]
[[ms:Hinduisme]]
[[mwl:Hinduísmo]]
[[my:ဟိန္ဒူဘာသာ]]
[[nds:Hinduismus]]
[[ne:हिन्दू धर्म]]
[[new:हिन्दू धर्म]]
[[nl:Hindoeïsme]]
[[nn:Hinduismen]]
[[no:Hinduisme]]
[[oc:Indoïsme]]
[[pih:Hinduism]]
[[pl:Hinduizm]]
[[pnb:ھندو مت]]
[[ps:هندويزم]]
[[pt:Hinduísmo]]
[[qu:Hinduwismu]]
[[rmy:सनातन धर्म]]
[[ro:Hinduism]]
[[ru:Индуизм]]
[[sah:Индуизм]]
[[sco:Hinduism]]
[[se:Hindulašvuohta]]
[[sh:Hinduizam]]
[[simple:Hinduism]]
[[sk:Hinduizmus]]
[[sl:Hinduizem]]
[[sq:Hinduizmi]]
[[sr:Хиндуизам]]
[[sv:Hinduism]]
[[sw:Uhindu]]
[[ta:இந்து சமயம்]]
[[te:హిందూమతము]]
[[th:ศาสนาพราหมณ์-ฮินดู]]
[[tk:Induizm]]
[[tl:Hinduismo]]
[[tr:Hinduizm]]
[[uk:Індуїзм]]
[[ur:ہندومت]]
[[vi:Ấn Độ giáo]]
[[wa:Indouwisse]]
[[war:Hinduismo]]
[[yi:הינדואיזם]]
[[yo:Hinduism]]
[[zh:印度教]]
[[zh-min-nan:Ìn-tō͘-kàu]]
[[zh-yue:印度教]]
