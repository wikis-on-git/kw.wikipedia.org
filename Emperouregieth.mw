[[Restren:Punch Rhodes Colossus.png|thumb| [[Cecil Rhodes]]]]

'''Emperouregieth''' yw polisi (fordh governans) mayth assayons kenedhlow bras ha kevothek ystynna aga awtorita dres aga emlow. Amkan an polisi emperouregieth yw gwruthyl emperoureth.

Kenedhlow emperouregek a wra kemmeres maystri a genedhlow erell. Treweythyow y hwrons usya nerth breselek. Byttegyns, y hyllons ynwedh sevel orth usya nerth breselek. Y hyllons selya maystri erbysek ha/po politek a-berth y'n genedhel arall.

Amkanow polisis emperouregek a genedhlow po a ruvanethow yw perghennegi moy ha moy a dir dhe wruthyl brassa emperourethow.

Rewlyer emperoureth a wra kavoes asnodhow naturek kepar hag askorras ammethel ha halweythel. Y hyll ynwedh tus fethys bos ynniys dhe gethneth po dhe ober a wober isel. Y hyllons ynwedh bos keskfrifys dhe wonis breselek a-barth an emperoureth. Y hwaynir ynwedh marghasow kenwerth. Y hyll an dus yn-dann wovernans emperouregek bos ynniys dhe brena gwara diworth an governans na, po gans diwysyans an governans na.

Ytho, y hyll polisi emperouregieth ri prow kowrek dhe'n genedhel emperouregek. Y hyll an les ma durya hirneth.
