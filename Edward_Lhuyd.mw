{{lytherennans isos|omma=Kernewek Kemmyn|isos=Kernûak}}

'''Edward Lhuyd''' (po Llwyd) ([[17ves kansblydhen|1660]]&ndash;30ns [[Metheven]], [[16ves kansblydhen|1709]]) o naturor, [[Losonieth|losonydh]], [[Skyans Yeth|yethonydh]], [[Dorydhyeth|dorydh]] hag antikwari a [[Kembra|Gembra]]. 

Genys veu ev yn [[Keredigyon]]; y havas ev adhyskans yn [[Kroes Oswald]] ha [[Pennskol Rysoghen|Pennskol]] [[Rysoghen]] yn 1682. Yn 1684, y kwaynyas ev soedh avel darbarer dhe Withyas an Gwithti Ashmolean. Yth esa Lhuyd y honan Gwithyas an Gwithti a-dhia 1690 bys 1709.

Yth esa Lhuyd ow vyajya a-les. Yn 1688, y hwrug ev rol a loson leel yn [[Eryri]], Kembra Gogledh. (Yma lili Eryri, ''Lloydia serotina'', ow toen y hanow hwath.) Wosa 1697, Lhuyd a wodrigas pub konteth yn Kembra, hag a-wosa [[Alban]], [[Wordhon]], [[Kernow]], ha [[Breten Vyghan]]. Yn 1699, gans gweres arghansek a [[Isaac Newton]], y tyllas ev rol a enyvales gyllys yn meyn kuntellys a-derdro [[Pow Sows]]. Pennskol Rysoghen a'n gwrug Mester Artys yn 1701.

Yn 1707 y tyllas ev an kynsa lyver a ''[[Archaeologia Britannica]]: an Account of the Languages, Histories and Customs of Great Britain, from Travels through Wales, Cornwall, Bas-Bretagne, Ireland and Scotland''. Yma'n lyver ma ow preservya lies flourenn a [[Kernewek|Gernewek]], warbarth gans akontys gramasek hir a'n yethow [[Keltek]] oll. Yma y skrifennow Kembrek, Kernewek, h.e. ow kul devnydh a lytherennans fonologiek a-varr. (Gwelewgh [[Dzhûan Tshei an Hɐr]] rag [http://www.wikisource.org/wiki/Dzhuan_Tshei_an_Hor sampel].)

Blydhen a-wosa, ev a veu dewisys avel esel an Kowethas Ryal. Y ferwis ev a fagel an skevens yn [[18ves kansblydhen|1709]].

== Vershion en Kernûak Diụeδaz ==

{{unicode|'''Edward Lhuyd''' ([[17ves kansblydhen|1660]]&ndash;30ns [[Mys Metheven|Meτevan]], [[16ves kansblydhen|1709]]) ô natyrier, [[Losonieth|luzuneδ]], [[Skyans Yeth|eτoneδ]], [[Dorydhyeth|doreδ]] ha antikụari diụort [[Kembra]]. 

Genez vê e en [[Keredigyon|Keredigion]]; e gavaz aδeskanz en [[Kroes Oswald|Krûz Ozụɐļt]] ha [[Pennskol Rysoghen|Pednskol]] [[Rysoghen|Redzhôhan]] en 1682. En 1684, e 'ụrîg gụainia sûδ vel darbarer δɐ Uîτiaz an Gụîτti Ashmolean. Thera Lhuyd e hẏnan Gụîτiaz an Guîτti δîa 1690 bez en 1709.

Thera Lhuyd viadzhia a lêz. En 1688, ê 'ụryg rôl a luzuan lêal en [[Eryri|Erẏri]], Kembra Gogleδ. (Ma lili Erẏri, ''Lloydia serotina'', a tûn e hano hụâτ.) Odzha 1697, Lhuyd a ụodrigaz pẏb konteτ en Kembra, ha odzha hedna [[Alban]], [[Wordhon|Iụerδon]], [[Kernow|Kernou]], ha [[Breten Vyghan|Breten Vîan]]. En 1699, gen gụeraz arrandzhak a [[Isaac Newton]], e 'ryg dello rôl a enevalez gellez en mein kẏntelhez der drô [[Pow Sows|Poụ Soụz]]. Pednskol Redzhohan 'ụrîg ê Mêster Artez en 1701.

En 1707 ê 'rîg delho an kendzha levar a ''[[Archaeologia Britannica]]: an Account of the Languages, Histories and Customs of Great Britain, from Travels through Wales, Cornwall, Bas-Bretagne, Ireland and Scotland''. Ma an levar ma prezervia lîaz flụran a [[Kernewek|Gernûak]], ụarbàrh gen akontez gramadzhak hîr a'n tavodzho [[Keltek]] olha. Ma e skrefedno Kembrek, Karnûak, h.e. kụîl devneδ a leτerednaz fonologîak a-varr. (Gụelo [[Dzhûan Tshei an Hɐr]] rag [http://www.wikisource.org/wiki/Dzhuan_Tshei_an_Hor sampel].)

Bleδan ụodzha hedna, êv vê dewizez vel ezal an Koụeτaz Rîal. Ê verụez a fagel an skevenz en [[18ves kansblydhen|1709]].}}

== Kevrenn yn-mes ==

* [http://www.aber.ac.uk/gwydd-cym/english/edwardllwyd-e.htm Edward Llwyd]

{{Porth Kernow}}

[[Category:Skriforyon yn Kernowek|Lhuyd, Edward]]
[[Category:Kembra|Lhuyd, Edward]]
