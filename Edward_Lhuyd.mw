'''Edward Lhuyd''' (po Llwyd) ([[1660]]&ndash;30ns [[Metheven]], [[1709]]) o naturor, [[Losonieth|losonydh]], [[Skyans Yeth|yethonydh]], [[Dorydhyeth|dorydh]] hag antikwari a [[Kembra|Gembra]]. 

Genys veu ev yn [[Keredigyon]]; y havas ev adhyskans yn [[Kroes Oswald]] ha [[Pennskol Rysoghen|Pennskol]] [[Rysoghen]] yn [[1682]]. Yn [[1684]], y kwaynyas ev soedh avel darbarer dhe Withyas an Gwithti Ashmolean. Yth esa Lhuyd y honan Gwithyas an Gwithti a-dhia [[1690]] bys [[1709]].

Yth esa Lhuyd ow vyajya a-les. Yn [[1688]], y hwrug ev rol a loson leel yn [[Eryri]], Kembra Gogledh. (Yma lili Eryri, ''Lloydia serotina'', ow toen y hanow.) Wosa [[1697]], Lhuyd a wodrigas pub konteth yn Kembra, hag a-wosa [[Alban]], [[Iwerdhon]], [[Kernow]], ha [[Breten Vyghan]]. Yn [[1699]], gans gweres arghansek a [[Isaac Newton]], y tyllas ev rol a enyvales gyllys yn meyn kuntellys a-derdro [[Pow Sows]]. Pennskol Rysoghen a'n gwrug Mester Artys yn [[1701]].

Yn [[1707]] y tyllas ev an kynsa lyver a ''[[Archaeologia Britannica]]: an Account of the Languages, Histories and Customs of Great Britain, from Travels through Wales, Cornwall, Bas-Bretagne, Ireland and Scotland''. Yma'n lyver ma ow preservya lies flourenn a [[Kernewek|Gernewek]], hag akontys gramasek hir a'n yethow [[Keltek]] oll. Yma y skrifennow Kembrek, Kernewek, h.e. ow kul devnydh a lytherennans fonologiek a-varr. (Gwelewgh [[Dzhûan Tshei an Hɐr]] rag [http://www.wikisource.org/wiki/Dzhuan_Tshei_an_Hor sampel].)

Blydhen a-wosa, ev a veu dewisys avel esel an Kowethas Ryal. Y ferwis ev a fagel an skevens yn [[1709]].

== Kevrenn yn-mes ==

* [http://www.aber.ac.uk/gwydd-cym/english/edwardllwyd-e.htm Edward Llwyd]

[[Category:Pobel|LHUYD Edward]]
[[Category:Kernewek|LHUYD Edward]]
[[en:Edward Llwyd]]
