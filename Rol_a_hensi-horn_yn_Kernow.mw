[[Restren:CornwallOldRailwayMap.png|skeusennik|Mappa a hensi-horn geyj savonek yn Kernow (yn Sowsnek).]]
Yma istori hir a hensi-horn y'n [[Kernow|Dhuketh Gernow]] ow komprehendya an ynjynor kernowek [[Richard Trevithick]] a dhrehevas an kensa [[Jynn-ethenn hyns-horn|jynn-ethen hyns-horn]] yn 1802. Awos an diwysyansow balweyth ha mengleudhyans y'n gonteth, lower a hensi-tram ha hensi-horn, a dreus an tir a-dhyworth an ugheldiryow dhe'n arvordiryow, a devas, ygeri ha degea ynter an 18ves kansvledhen ha'n jydh hedhyw.

== Rol a hensi-horn yn Kernow ==

=== Hensi-horn trethysi eus pywys gans Network Rail ===
An rol ma a gomprehend an hensi-horn geyj savonek a gar trethysi hag eus pywys ha mentenys gans Network Rail.
* [[Penn-hyns-horn Kernow]]: Linen 75.25 mildir (121.1 km) hir a bon dres kres Kernow yntra gorsavow yn [[Pennsans]] hag [[Essa]], ple'ma'n hyns-horn a bes dres an [[Pons Albert Riel]] a dreus an [[Tamer|Dowr Tamar]] dhe [[Aberplymm]], [[Loundres]], [[Kembra]], [[Alban]] ha [[Pow Sows]] North.
* [[Linen Baya Porthia]]: Linen 4.25 mildir (6.83 km) dhyworth [[Lannudhno]] dhe [[Porth Ia|Borthia]].
* [[Linen a'n Mor]]: Linen 12.25 mildir (19.71 km) dhyworth [[Truru]] dhe [[Aberfala]].
* [[Linen Arvordiryow Atlantek]]: Linen 20.25 mildir (32.5 km) dhyworth [[Porth]] dhe [[Tewynblustri|Dewynblustri]].
* [[Linen Nans Logh]]: Linen 8.75 mildir (14 km) dhyworth [[Lyskerrys]] dhe [[Logh]].
* [[Linen Nans Tamar]]: Linen 15 mildir (24.1 km) dhyworth [[Aberplymm]] dhe [[Dhowrgonna]].

=== Hensi-horn gwara eus pywys gans Network Rail ===
[[Restren:Freight Train through Golant - geograph.org.uk - 109867.jpg|skeusennik|Tren pri China tennys gans jynn klas 66 war an skorren Fowydh.]]
An rol ma a gomprehend an hensi-horn geyj savonek a gar gwara hag eus pywys ha mentenys gans Network Rail. 

Nyns yw hi rol dhien.
* [[Hyns-horn Lostwydhyel ha Fowydh]]: Linen 4.75 mildir (7.64 km) a gar trenow pri China a-dhyworth an pyttys yn arenebedh [[Sen Ostell]]. Gobrenys yw an linen gans an kompani [[Imerys]]. Yma kowsow a-dro dh'y eylygeri dhe drethysi y'n termyn a dheu.
* Skorren Dowr an Woon: ystynnans an [[Linen Nans Logh]] dhyworth [[Dibarthva Gomm]] dhe Weyth Lim dhe [[Dowr an Woon|Dhowr an Woon]] a hol rann an [[Hyns-horn Lyskerrys ha Karadon|Hyns-horn Lyskerrys ha Karn]]. Nyns eus gonisyow owth oberi war an linen ma dhe'n pols ma (mis Metheven 2016).

=== Hensi-horn ertach geyj savonek ===
* [[Hyns-horn Bosvenegh ha Wenford|Hyns-horn Bosvena ha Reswynn]]: Hyns-horn 6.5 mildir (10.5 km) a jun a drev yn [[Bosvenegh|Bosvena]] gans an [[Penn-hyns-horn Kernow|Penn-Hyns-horn Kernow]] dhe [[Fordh Bosvena]] ha gans Dibarthva Boskarn war an hen skorren dhe [[Ponsrys|Bonsrys]] ha [[Lannwedhenek]]. Yma plott dhe eyldhrehevel an hyns-horn dhe Bonsrys.
* [[Hyns-horn Hellys]]: Rann 1 mildir (1.6 km) an hen Hyns-horn Hellys eus ow pos gwithys.

=== Hensi-horn ertach kledhrennow kul ===
*[[Restren:Launceston, Launceston Steam Railway - geograph.org.uk - 81273.jpg|skeusennik|Krowji an Hyns-horn Ethen Lannstefan. ''Covertcoat'' yw an jynn.]][[Hyns-Horn Ethen Lannstefan|Hyns-horn Ethen Lannstefan]]: Hyns-horn 1 tros-hys 11.5 meusva (597 mm) geyj a bon rag 2.5 mildir (4 km) ynter an drev yn Lannstefan ha Park Bargen Tir Melinnowydh. Drehevys veu an hyns-horn war weli-kledhrennow an hen [[Hyns-Horn Kernow North|Hyns-horn Kernow North]] hag yma plott dhe eylygeri an hyns-horn dhe [[Egloskeri]].
* [[Hyns-Horn Ethen Nans Lappa|Hyns-horn Ethen Nans Lappa]]: Hyns-horn 15 meusva (381 mm) a bon rag 1.5 mildir (2.4 km) dhe Hwel Est Rosen dhyworth Savla Benny. Drehevys veu an hyns-horn war weli-kledhrennow rann an [[Hyns-tram Treffry]].

=== Hensi-horn geyj savonek deges ===
Nyns yw hi rol dhien.
* [[Hyns-Horn Kernow North|Hyns-horn Kernow North]]: Linen 49 mildir (80 km) yntra Halwill yn [[Dewnens]] ha [[Lannwedhenek]]. Deges veu an hyns-horn yn 1967.
* [[Hyns-horn Lannstefan ha Dewnens Soth]]: Ygerys yn 1892 ha deges veu ev yn 1962. Tamm a'n linen re beu gwithys avel an [[Hyns-horn Nans Plymm]].
*[[Restren:Liskeard and Caradon Railway St. Cleer goods shed (geograph 2892727).jpg|skeusennik|Krow gwara koth an Hyns-horn Lykserrys ha Karn dhe [[Sen Kler]]. An krow ma re beu komprehendyes yn chi nowyth lemmyn.]][[Hyns-horn Lyskerrys ha Karadon|Hyns-horn Lyskerrys ha Karn]]: Hyns-horn moon 11 mildir (17.7 km) a dhrias gwara a-dhyworth ha dhe an balyow yn arenebedh [[Bre Garn]] dhyworth [[Dowr an Woon]] yn [[Lyskerrys]]. Ev a wrug dibarthva war benn an [[Hyns-horn Lyskerrys ha Logh]] ([[Linen Nans Logh]] y'n jydh hedhyw). Deges veu an linen yn 1917.
* [[Hyns-horn Truru ha Trewynblustri]]: Linen 24 mildir (38.62 km) yntra [[Truru]] ha [[Porth Tewynblustri]]. Deges veu an hyns-horn yn 1963.
* [[Linen Okehampton dhe Borth Bud]]: Hyns-horn a junyas [[Okehampton]] dhe [[Porthbud|Borth Bud]] gans dibarthvaow gans an [[Hyns-horn Karesk hag Aberplymm]], an [[Hyns-horn Kernow North]] ha'n [[Hyns-horn Skav Diberth Dewnens North ha Kernow]]. Deges veu an hyns-horn yn 1966.

=== Hensi-horn kledhrennow kul deges ===
Nyns yw hi rol dhien.
* [[Hyns-horn Bentewyn]]: Hyns-horn 2 tros-hys 6 meusva (762 mm) a garyas pri China dhe'n porth yn [[Bentewyn]]. Deges veu an linen yn 1918.
*[[Restren:'Trewithan' locomotive of Pentewan Railway.jpg|skeusennik|Tren war an Hyns-horn Bentewyn.]][[Hyns-horn Mengleudh Pennlegh]]: Hyns-horn 2 tros-hys (610 mm) a servyas an Mengleudh Pennlegh yn [[Lulynn]]. Deges yn 1973 avel onan a'n hensi-horn diwysyansek kledhrennow kul finek y'n [[Ruwvaneth Unys]].
* [[Hyns-horn Moon Kernow Est]]: Hyns-horn 3 tros-hys (1,067 mm) a garyas gwara rag balyow yn arenebedh balweyth [[Dowrgonna]]. Deges yn 1908. Rann an [[Linen Nans Tamar]] yw ev y'n jydh hedhyw.
* [[Hyns-horn Resrudh ha Dowr an Chas]]: Hyns-horn 4 tros-hys (1,219.2 mm) a garyas gwara rag balyow yn arenebedh balweyth [[Pluwwenep]]. Deges yn 1915.

== Gweller ynwedh ==
* [[Kledhrennow kul|Kledhrennow Kul]]
* [[Keskowethyans Kledhrennow Dewnens ha Kernow]]

[[Klass:Hensi-horn]]
[[Klass:Kernow]]
