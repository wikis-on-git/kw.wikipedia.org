[[Restren:UltimaThule_CA06_color_vertical.png|skeusennik|Skeusen liw kesunys a Arrokoth (2014 MU69)]]
Taklen dreus-Neptunek yw '''Arrokoth''' desedhys y'n Grugys Kuiper y'gan system [[Howl|howlek]]. Hy apoyntyans rag tro o 2014 MU69 ha'y leshanow gwreydhek o '''Ultima Thule'''. Yma gensi diw rann a shapys dyffrans hag a veu junys war-barth, 35km a hirder (22 mildir). Lemmyn henwys an dhiw rann Ultima ha Thule. An eyl (Ultima) yw teyrgweyth mar vras es y gila (Thule) herwydh dalghedh. Gans termyn a'y resegva a 298 bledhen hag eskresegyans isel, klassys yw avel taklenn rugys Kuiper klassek. Yn 2019 hemm o an pella ha'n kottha taklen a veu vysytys gans tavell efanvos.

Diskudhys Arrokoth war 26 Metheven 2014 gans steronydhyon orth uysa Pellwelell Efanvos Hubble . I a vynnsa kavos kosten dhe vos vysytys gans an davell ''New Horizons'' wosa hy vysytyans dhe Blouton. Henwys veu hi avel  "Ultima Thule" drefen y'n yeth Latin, hemm o an pella tyller a wodhvedhys. Dewisys an hanow wosa kesstrif poblek yn 2018. Y teu an hanow Arrokoth a'n yeth Powhatanek (yeth marow a Maryland, an Statys Unys), gans an styr ebron.

Pur rudh yw spektrum Arrokoth, ow tiskwedhes presens methanol, hydrogen cyanide, rew dowr ha kemmyskow organek war hy enep. An liw rudh a dheu dyworth kemmyskow organek henwys tholinow. Nyns us lies kowdell drefen hy bos re bell dyworth an Howl. Yma taklennow treus Neptunek ow kwaya yn lent, re lent dhe vurvya kowdell dre danbellans. Henn yw fatel an dhiw rann a Arrokoth re dheuth warbarth.




== Mirva ==

[[Restren:Animation of New Horizons trajectory.gif|skeusennik|Bywheans a viaj ''New Horizons'' ynter Mis Genver 19, 2006hae Mis Kevardhu 30, 2030, glas = Plouton, gwer = Arrokoth, rudh = Yow, owr = Planetik 132524 APL, ]]
[[Restren:New Horizons Approach to Arrokoth.ogg|skeusennik|Fylm a viaj ''New Horizons'' dhe Arrokoth]]
[[Restren: Ultima Thule Near Closest Approach CA05.png|alt=Arrokoth|skeusennik|Arrokoth a-dhyworth pellder a 16,700km]]
[[Restren: Ultima Thule New Horizons CA06 vertical.png|alt=Arrokoth|skeusennik|Arrokoth a-dhyworth pellder a 6,600km]]
