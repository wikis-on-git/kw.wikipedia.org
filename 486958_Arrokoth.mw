{{Taklow | fetchwikidata=ALL | suppressfields= }}

[[Restren:UltimaThule_CA06_color_vertical.png|skeusennik|Skeusen liw kesunys a Arrokoth (2014 MU69)]]
Taklen dreus-Neptunek yw '''Arrokoth''' desedhys y'n Grugys Kuiper y'gan system [[Howl|howlek]]. Hy apoyntyans rag tro o 2014 MU69 ha'y leshanow gwreydhek o '''Ultima Thule'''. Yma niver planetik gensi, hemm yw 486958.<ref name="MPC">[https://www.minorplanetcenter.net/db_search/show_object?object_id=486958 Kresenn Planet Le]</ref> Yma gensi diw rann a shapys dyffrans hag a veu junys war-barth, 35km a hirder (22 mildir). Lemmyn henwys yw an dhiw rann Ultima ha Thule. An eyl (Ultima) yw teyrgweyth mar vras es y gila (Thule) herwydh dalghedh. Gans termyn y resegva a 298 bledhen hag eskresegyans isel, klassys yw avel taklenn rugys Kuiper klassek. Yn 2019 hemm o an pella ha'n kottha taklen a veu vysytys gans tavell efanvos.

Diskudhys veu Arrokoth 26 Metheven 2014 gans steronydhyon orth uysa Pellwelell Efanvos Hubble. I a vynnsa kavos kosten dhe vos vysytys gans an davell ''New Horizons'' wosa hy vysytyans dhe Blouton. Henwys veu hi avel "Ultima Thule" drefen y'n yeth Latin, hemm o an pella tyller a wodhvedhys y'n dedhyow klassek. Dewisys veu an hanow wosa kesstrif poblek yn 2018. Y teu an hanow Arrokoth a'n yeth Powhatanek (yeth marow a Maryland, an Statys Unys), gans an styr ebron.

Pur rudh yw spektrum Arrokoth, ow tiskwedhes presens methanol, hidrojen cyanid, rew dowr ha kemmyskow organek war hy enep. An liw rudh a dheu dyworth kemmyskow organek henwys tholinow. Nyns eus lies kowdell drefen hy bos re bell dyworth an Howl. Yma taklennow treus-Neptunek ow kwaya yn lent, re lent dhe vurvya kowdell dre danbellans. Henn yw fatel an dhiw rann a Arrokoth re dheuth warbarth.




== Mirva ==

[[Restren:Animation of New Horizons trajectory.gif|skeusennik|Bywheans a viaj ''New Horizons'' ynter Mis Genver 19, 2006hae Mis Kevardhu 30, 2030, glas = Plouton, gwer = Arrokoth, rudh = Yow, owr = Planetik 132524 APL, ]]
[[Restren:New Horizons Approach to Arrokoth.ogg|skeusennik|Fylm a viaj ''New Horizons'' dhe Arrokoth]]
[[Restren: Ultima Thule Near Closest Approach CA05.png|alt=Arrokoth|skeusennik|Arrokoth a-dhyworth pellder a 16,700km]]
[[Restren: Ultima Thule New Horizons CA06 vertical.png|alt=Arrokoth|skeusennik|Arrokoth a-dhyworth pellder a 6,600km]]

==Dustuniow==
<references />

[[Klass:Steronieth]]
