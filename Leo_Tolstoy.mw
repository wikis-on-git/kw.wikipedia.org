[[Restren:L.N.Tolstoy Prokudin-Gorsky.jpg|skeusennik|''Lev Tolstoy yn Yasnaya Polyana'', 1908, an kensa portrayans skeusen liw yn Russi.]]
Skrifer a [[Russi]] a welir avel onan a'n gwella awtours y'n istori yw an yurl '''Lev Nikolayevich Tolstoy''' ([[Russek]]: Лев Николаевич Толстой, tr. ''Lev Nikoláyevich Tolstóy''; 9 mis Gwynngala [28 mis Est y'n hen gis] 1828 –  20 mis Du [7 mis Du y'n hen gis] 1910), menowgh aswonys avel '''Leo Tolstoy'''. Ev a recevas lies nominacyon rag an [[Pewas Nobel]] rag [[Lien]] pub bledhen a 1902 dhe 1906 ha nominacyons rag an Pewas Nobel a Gres yn 1901, 1902 ha 1910, ha hwath gorthargyadow yn kelghyow Nobel yw na waynyas bythkweth.

Genys dhe deylu ughel a Russi yn 1828, moyha aswonys yw rag an romansow ''Kas ha Kres'' (1869) hag ''Anna Karenina'' (1877), devynnys yn fenowgh avel pynaklys a fugieth realyst. Ev a hedhas gerda liennek yn kensa yn y vledhynnyow ugens gans y gevres a dri lyver hanter-awtobewskrifek, ''Flogholeth, Mawneth,'' ha ''Yowynkneth'' (1852–1856), ha ''Linenansow a Sevastapol'' (1855), selyes war y brevyansow y'n Vresel yn [[Krimea]]. Yma komprehendys yn fugieth Tolstoy dewdhegow a hwedhlow kott ha niver a romansigow kepar ha ''Mernans Ivan Ilyich'' (1886), ''Lowena an Teylu'' (1859), hag ''Hadji Murad'' (1912). Ev a skrifas ynwedh gwariow ha lies assay filosofek.

Y'n bledhynnyow 1870 gallas krisis moral down gans Tolstoy, sewyes gans an pyth a weli avel difunans spyrysek down par, dell yw menegys yn y ober heb-fugieth ''Avowans'' (1882). Y styryans herwydh an lytheren a dhyskasow ethegel [[Jesu]], ow kresenna war an Pregoth war an Menydh, a'n gwrug direwlyas ha kresydh [[Kristoneth|Kristyon]]. Tybyansow Tolstoy war dhefens kosel, diskwedhys yn y oberow kepar ha ''Yma Myghterneth Duw a-Berth Ynnowgh'' (1894), a's teva effeyth down war figurys a'n 20ves kansvledhen kepar ha [[Mahatma Gandhi]] ha [[Martin Luther King, Jr.|Martin Luther King Jr]].
[[Klass:Skriforyon]]
[[Klass:Russi]]
