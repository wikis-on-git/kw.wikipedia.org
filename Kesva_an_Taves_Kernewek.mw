'''Kesva an Taves Kernewek''' a veu fondys yn [[1967]] gans an [[Gorsedh Kernow|Orsedh]] ha'n [[Kuntellesow Kernow Goth]] rag avonsya an [[yeth Kernewek]] ow tewlel towl yeth ha menystra apposyansow. Yn [[1987]], an Gesva a dhegemmeras [[Kernewek Kemmyn]] avel hy furv yeth soedhogel, mes hi a wra hwath usya [[Kernewek Unys]] rag apponsyansow ha gwertha lyvrow koth skrifys yn KU. 

Yma 21 esel a'n Gesva, y'ga mysk:
* pymthek dewisys gans eseleth [[Kowethas an Yeth Kernewek]]
* dew a'n Orsedh
* dew a'n Kuntelessow Kernow Goth
* onan a [[Pennskol Aberplymm|Bennskol Aberplymm]], hag
* onan a [[Konsel Kernow|Gonsel Kernow]]

An Gesva a rester apposyansow y'n yeth pub blydhen. An ughella gradh y'n apposyansow yw an peswara gradh, ha synsys ynno galloes y'n yeth, istori an yeth, ha [[Lyenn Kernewek|lyenn]] hengovek hag arnowydh kernewek. Nebes tus hag a sewenas y'n peswara gradh, ha wosa bos kommendys dhe Gonsel an Orsedh, re beu degemmerys yn-mysk [[Bardh|berdh]] an Orsedh "dres apposyans yn taves kernewek". Hy skorenn eseleth werin yw [[Kowethas an Yeth Kernewek]].

Yma'n Gesva ow resseva grontys arghansek dhiworth Konsel Kernow, an [[Unyans Europek]], Fondyans [[Dug Kernow]], h.e.

[[Kowethas an Yeth Kernewek]] yw hy bagas a eseleth efan.

== Bagasow hevelep ==
* [[Agan Tavas]] (rag [[Kernewek Unys]])
* [[Cussel an Tavas Kernuack]] (rag [[Kernuack Nowedga]])

{{Porth Kernow}}

[[Category:Kernowek]]
