{{Lle | fetchwikidata=ALL | suppressfields = }}

'''Mosk Fatima Khatun''' (Arabek جامع جنين الكبير, aswonys ynwedh avel '''Mosk Meur Jenin''') yw chyf mosk cita balestinek Jenin y'n Lann West. Ogas dhe'n mosk yw Skol Mowysi Fatima Khatun.

==Istori==
Mosk distruys, a veu fondys yn 636 O.K., a sevi war dyller an mosk a-lemmyn. Nowethhyys dres an Oos Mamluk y'n 14ves kansvledhen, mes distruys veu arta.

An drehevyans a-lemmyn a veu fondys yn 1566 gans Fatima Khatun, gwrek Lala Kara Mustafa Pasha, governour bosniek a Dhamask dres rewl an sultan (rewlyas) Ottoman, Suleiman Vryntin. Fatima Khatun a vysytya an ranndir yn fenowgh, mes da o gensi Jenin yn arbennek orth viajya tro'ha Jerusalem rag pergherinses.  Yn kres an dre, hi a erviras fondya an drehevyans war benn remenans an mosk koth. Apoyntys veu lies fydhyans kryjyk (''waqf''), ow komprehendya badh poblek leel (''hamaam'') ha'n gwerthjiow yn ogas, dhe brovia arghans rag an mosk Fatima Khatun.

Hedhyw mosk moyha Jenin yw.

[[Klass:Moskow]]
[[Klass:Stat a Balestin]]
