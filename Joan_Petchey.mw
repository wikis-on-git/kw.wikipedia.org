{{Den | fetchwikidata=ALL | onlysourced=no | suppressfields= }}

[[File:LL-Q25289 (cor)-Gwikor Frank-joan petchey.wav|thumb|Leveryans: Joan Petchey]]

'''Joan Eileen Petchey''' (17 Hedra 1920 – Metheven 1990) o hembrenkyas a [[Dasserghyans Kernewek|dhasserghyans]] an [[yeth]] [[Kernewek]] kewsys. Dyskador a Frynkek ha Kernewek o hi. Skoodhyer Mebyon Kernow o hi.<ref name=":0" /> 

Hi a veu genys an 17ves mis Hedra 1920 yn [[Truru]]. Hy thas, William, o lavuryas rag ser prenn; hy mamm o henwys Lillian (née Williams). Yn 1939 yth esa hi ow triga yn Chelsea, [[Loundres]] gans hy herens le may oberi hi avel jynnskrifer rag Tollva an Wlas. Yn 1958, yth esa hi ow triga yn Battersea gans hy mamm. 

Benyn skiansek, pur freth o hi, gans gnas pur grev.<ref name=":0">"Joan Petchy - Elowen" fylm gans Pellwolok an Gernewgva, 2020<nowiki/>https://www.youtube.com/watch?v=2tbWSy0SY1M</ref> Yth esa tan yn hy holon rag an yeth. Elizabeth Carne, [[Bardh Meur]], a leveris yn hy hever "hi o benyn a vri., benyn pur dha rag an Kernewek kewsys. Drefren, kyns henna, nag o kewsys Kernewek". Hi a ankombri an Bardh Meur Gunwyn orth y solempnita dre gewsel ganso yn freth hag ev heb Kernewek kewsys yn freth.<ref name=":0" /> 

[[Wella Brown]], an yethydh, a dhyski anedhi yn [[Lyskerrys]] hag ev ow studhya rag an apposyans kynsa gradh. Yn bledhynnyow 60, hi a wre restra an Kylgh Keltek, bagas a dus a-dhyworth lies pow Keltek a skrifa an eyl dh'y gila y'n yethow Keltek. Hemm o posek rag studhyoron a Gernewek drefen nag usi an kesrosweyth y'n termyn na. Hi a restra skol hav yn Truru pub mis Est pan esa hi trigys ena.  

Hi a veu urdhys avel bardh yn 1950 orth Dons Meyn Bosskawen. {{bardh|bardhek=Elowen}} - Kernewek rag bagas a wydh ''Ulmus procera'' - yw hy hanow bardhek.  

Elowen a verwis yn mis Metheven 1990, yn [[St Austell|Sen Austel]]. [[Nicholas Williams]], an yethydh, a leveris "pan verwis hi, my a wodhya fatel wrug an taves Kernewek kelli onan a'y kampyoresow moyha stout".

{{DEFAULTSORT:Petchey, Joan}}
{{unn k}}
{{Porth Kernow}}

[[Klass:Kernowesow]]
[[Klass:Mernansow 1990]]
