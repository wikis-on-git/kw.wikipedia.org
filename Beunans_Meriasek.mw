'''''Beunans Meriasek''''' (po '''''Bywnans Meryasek''''' yn [[KK]], '''''Ordinale de Sancti Mereadoci Episcopi et Confessoris''''' yn [[Latin]]) yw gwari gwers [[kernewek]] gorfennys yn [[1504]]. Hanow an prydydh (po onan anedha) yw Mester ''[[Radulphus Ton|Rad(ulphus) Ton]]'', po Mester ''Hadton'', herwydh redyans an tekst. Bywnans ha hwelyow [[Sen Meryasek]] yw mater an gwari. Kernewek yw yeth an tekst oll, saw niver a lavarow yn [[latin]], [[sowsnek]] ha [[frynkek]] (yma notennow routyans yn latin ynwedh). Yma'n gwari owth ystynna bys 4 568 a linyow, diberthys yn diw rann ow kasa gwrythyans dres dhew jorna. Y skrifys ev orth [[Kollji Glasneth]], herwydh tybyansow pals.

Kollys o an gwari dreus lies blydhen kyns das-dyskudhans an tekst yn [[1869]] yn [[Pennyarth]], konteth [[Meryonydh]], yn [[Kembra]], gans [[W. W. E. Wynne]]. [[Whitley Stokes]], skoler [[keltek]] a [[Wordhon]], a dhyllas treusskrif gans treylyans sowsnek yn [[1872]], ha'n dyllans ma a furv sel rag das-dyllans gans [[Ray Edwards]] ha [[Keith Syed]] ([[1996]]) gans lies ewnans ha treusskrif Kernewek Kemmyn. [[Myrna Combellack-Harris]] a wrug treylyans sowsnek nowydh ynwedh.

''Bywnans Meryasek'' yw hwel pur boesek rag [[dasserghyans Kernewek]]. Warbarth gans an ''[[Ordinalia]]'', ev yw pennfenten chyf rag geryow ha gramasek Kernewek Kres. Ha [[Kernewek Kemmyn]] a dhiskwa, dre vras, studh fonologiek an yeth yn termyn an gwari ma.

{{magor}}

Ottomma berrskrif a hwarvedhyansow an gwari:

K<small>YNSA</small> R<small>ANN</small>
* Meryasek yw mab dug [[Breten Vyghan|bretonek]], mes nagha y eretons a wra rag fondya oratri yn [[Kernow]], ogas ha [[Kammbronn]]. An arloedh [[Tewdar]] (usurpyer pagan, y lys yn [[Menek]]) a fes Meryasek a Gernow, hag eev a dhehwel dhe Vreten Vyghan. Oratri nowydh ev a dhrehev ogas ha [[Josselin]] yn bro yurlys [[Rohan]]. ''(ll.1-1152)''

* Y'n keth prys, Emperour [[Kostentin]] a [[Rom]] yw sawyes orth [[kleves meur]] gans an Pab [[Sylvester I]], ha rag henna yma eev ow tos ha bos [[Kristoneth|kristyon]]. ''(ll.1153-1865)''

* Rag mayn Yurl Rohan, Meryasek a fes ladron a-dhiworth Josselin der bysadow. Dug Kernow (kristyon) a gessydh Tewdar rag pellheans Meryasek. ''(ll.1866-2498)''

N<small>ESSA</small> R<small>ANN</small>
* Meryasek a saw lies person, ow synsi ynni yurl dall a lys Kostentin (Globus y hanow). Yurl [[Venetens]] a vynn avonsya Meryasek ha bos epskop Venetens. Meryasek a nagh an ofis, mes epskop Kernow, Globus, ha yurl Venetens a'n mynn ortho. Gwell yw hwath dhe Veryasek yaghus klavorogyon es lys fethus. ''(ll.2513-3155)''

* Turant pagan po [[Yedhewon|yedhowek]] a omsett [[Massen Wlesik]] ow helghya. An turant a'n feth hag a gyv dalghenn yn prisner. Mes diank a wra an prisner wosa pysi y vamm orth [[Maria|Varia]]. ''(ll.3156-3802)''

* Der wovynnadow Kostentin, Sylvester a dhov [[dragon]] hag a dhasvyw dew berson ledhys gensi (huder hag epskop pagan). Ynsi a dheu ha bos kristonyon rag henna. ''(ll.3896-4180)''

* Megys gans [[El|eledh]], Meryasek a saw hwath klevyon hag evredhogyon. Ow merwel, ev a ambos y fydh sans dhodho y oratri yn Kammbronn nevra. Kynys yw ev y'n Norvys, mes y enev yw kemmerys gans Yesu y'n Nev. ''(ll.3803-95, 4181-4568)''

{{Porth Kernow}}

[[Category:Bardhonyeth]] 
[[Category:Kernowek]]
[[Category:Ystory Kernow]]
