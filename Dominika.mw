{| border=1 align=right cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+ <big>'''Kemeneth Dominika'''</big>
|-
| colspan="2" style="background:#efefef;" align="center" |
{| style="background:#efefef;"
|align="center" | [[Restren:Flag of Dominica.svg|150px|Baner Dominika]]
|align="center" | [[Restren:Coat-of-arms-of-Dominica.svg|150px|Kota arvow Dominika]]
|align="center" width="140px"|
|- align="center" width="140px"
| (Baner Dominika) 
| (Kota arvow Dominika)
|}
|-
| align="center" colspan="2" | <small>''Lavar kenedhlek: Après le Bondie, C'est la Ter''</small>
|-
| align="center" colspan="2" | [[Restren:LocationDominica.png|Desedhans Dominika|300px|]]
|-
|[[Yeth]] soedhogel || [[Sowsnek]]
|-
|Pennsita || [[Roseau]]
|-
|Brassa sita || [[Roseau]]
|-
|Lywydh || [[Nicholas Liverpool]]
|-
|Pennmynyster || [[Roosevelt Skerrit]]
|-
|[[Enep]] || 754 km²
|-
|[[Poblans]] ([[2015]])<br />- [[Doesedh]]|| 73 607 a drigoryon <br /> 101 triger/km²
|-
|Anserghogeth || dhiworth [[Rywvaneth Unys]] <br /> 3sa a [[Mys Du|vis Du]], [[1978]]
|-
|Mona kemmyn || [[dollar]] karibek est (XCD)
|-
|Amser || UTC -4
|-
|Kan genedhlek || ''Isle of Beauty, Isle of Splendour''
|-
|Kodenn kesroesweyth || [[.dm]]
|-
|Kodenn pellgowser || +1-767
|}

Yn sodhogel Kemeneth Dominika, '''Dominika''' yw gwlas ynysek yn [[Mor Karib]]. 

==Istori==
A-dhia an 5ves kansvledhen, yth esa an bobel Arawak dhyworth Amerika Dheghow ow triga war an enys. An bobel Kalinago a gemeras aga le erbynn an 15ves kansvledhen. Aga hanow rag an enys yw Wai‘tu kubuli (''Ughel yw hy horf''). Columbus a dremenas an Enys Dy Sul, 3 Mis Du 1493, mes Frynkek o an enys ynter 1690 ha 1763. [[Breten Veur]] a dhalghennas Dominika y'n vledhen ena wosa Bresel an Seyth Bledhen, hag tamm ha tamm y teuth [[Sowsnek]] dhe vos yeth pobel an enys. Anserghogeth a dheuth avel repoblek yn 1978.

[[Restren: Map of Dominica.gif|left|alt=Dominika|skeusennik|Mappa Dominika]]

==Doronieth==
Yma gwrians [[Tektonieth plattys|loskvenydhyek]] ow hwarvos war an enys hwath, ytho Dominika yw an yowynkka enys y'n Mor Karib. Yma an nessa brassa fenten pooth y'n Norvys war an enys, henwys ''[[Boiling Lake]]''. Dominika a'n jeves menydhyow ha koswigow glaw ha lies eghen peryllys a [[Edhen|ydhyn]], plansow hag enevales. Pur lawek yw [[hin]] an menydhyow. An [[papynjay sisserow]] (henwys ynwedh an amazon emperourethek) yw an edhen genedhlek, ha hy imach yw war vaner an wlas.  
Hirder an enys yw 47km (29 mildir) ha'y lester yw 26km (16 mildir). Drefen y eghennow peryllys, yma lies [[Park Kenedhlek|park kenedhlek]] war an enys, rag ensampel [[Park Kenedhlek Morne Trois Pitons]]. Nyns eus lower a bobel ow triga yn kres an enys, re venedhyek yw, mes yma diw chif cita, Roseau, an pennsita, poblans 14,725 yn 2011, ha Portsmouth gans 4,167 a bobel yn 2011.

Kudyn meur dhe'n enys yw gwynsow a-dro. Yn 1979, Gwyns a-dro David a weskis Dominika, avel gwyns a-dro klass 4. Yn 2017 gwyskys veu an enys arta gans Gwyns a-dro Maria, klass 5. Arnewys o chiow, fordhow, trevasow ha'n kerghynnedh naturel. An kost veu US$930 milvil po 226% a GDP an wlas.

==Governans==
[[Restren:Batalie Bay, Dominica 002.jpg|skeusennik|Baya Batalie, Dominika]]
[[Restren: Soufrière Bay, Dominica 007.jpg|right|alt=Dominika|skeusennik|Gorhel morviajya yn Baya Soufrière, Dominika]]
Demokratieth senedhek yw Dominika. Yma 30 esel y'n Chi Kesva. Rynnys yw an enys dhe 10 pluw. Ottomma rol anedha gans aga foblans.
* [[Saint_Andrew,_Dominika|Pluw Saint Andrew]]  (9,471)
* [[Saint_David,_Dominika|Pluw Saint David]] (6,043)
* [[Saint_George,_Dominika|Pluw Saint George]] (21,241)
* [[Saint_John,_Dominika|Pluw Saint John]] (6,561)
* [[Saint_Joseph,_Dominika|Pluw Saint Joseph]] (5,637)
* [[Saint_Luke,_Dominika|Pluw Saint Luke]] (1,668)
* [[Saint_Mark,_Dominika|Pluw Saint Mark]] (1,834)
* [[Saint_Patrick,_Dominika|Pluw Saint Patrick]] (7,622)
* [[Saint_Paul,_Dominika|Pluw Saint Paul]] (9,786)
* [[Saint_Peter,_Dominika|Pluw Saint Peter]] (1,430)

==Reythyow denel==
Gwrians reydhek kethreydh yw erbynn an lagha yn Dominika.

==Ekonomieth==
Omres dhe ammeth ha tornyaseth yw Dominika. Tyller gerys-da yw Dominika rag mires orth [[morvil]]es ha vysytyansow gans gorholyon morviajya. [[Banana]]s yw an penn trevas.

==Kryjyans==
61% a boblans Dominika yw Katholik.

==Gonisogeth==
Genys ha megys yn Roseau o an skrifer Jean Rhys (awtour ' ''The Wide Sargasso Sea'' '). Fylmys o rann an fylmow ' ''Pirates of the Caribbean'' ' war an enys yn Park kenedhlek Cabrits (ryb Portsmouth).

==Sportow==
Krycket yw an sport moyha posek. Yma sportva nowydh drehevys gans arghans a [[China]] yn Roseau.

{{stokk-dominika}}
{{Powyow an Mor Karib}}

[[Klass:Enesow an Mor Karib]]
[[Klass:Dominika| ]]
