[[Restren:Doctor Who logo 1963-1967.png| skeusennik|Doctor Who, 1963-1968]]

'''Doctor Who''' yw towlenn pellwolok [[Fugieth Skiensel|fugieth skiensel]] [[Ruwvaneth Unys|Predennek]] a veu gwruthys yn 1963 gans an BBC.

Doctor Who o gwrys rag fleghes y'n kynsa le, gans hwedhlow adhyskansel (istori ha skiens), mes yth yw meurgerys gans den a oesow oll. Moy a eth ha hanter kans towlenn re beu gwrys.

Yth yw hwedhel ''Arloedh-Termyn'' diworth an planet fugieth Gallifrey, henwys ''An Doktour'' hepken, neb a yll vyajya dre dermyn hag efanvos yn lester, henwys an ''TARDIS'', hag a'n jeves toellwisk kist pellgowser kreslu gans mynsonieth aneuklydek (yth yw moy bras a-ji es yn-mes). ''TARDIS'' yw berrheans ''Time And Relative Dimension In Space'' (Termyn Ha Myns Kehevelus Yn Efanvos). 

An Doktour a vyaj gans kowetha (tus diworth an Norvys dell yw usys) ha galloes bos genys arta, wosa mernans, gans korf ha personoleth nowydh.

Doctor Who yw meurgerys rag y ilow ha sonyow dramasek hag a veu gwruthys gans an ''BBC Radiophonic Workshop''. Nyns o moy a arghans usys y'n gwrians; son TARDIS yw gwrys gans alwedh ha kordenn piano.

Gwarioryon re gwarias An Doktour yw:
# William Hartnell (1963-1966)
# Patrick Troughton (1966-1969)
# Jon Pertwee (1970-1974)
# Tom Baker (1974-1981)
# Peter Davison (1982-1984)
# Colin Baker (1984-1986)
# Sylvester McCoy (1987-1989)
# Paul Mcgann (1996)
# Christopher Eccleston (2005)
# David Tennant (2005-2010)
# Matt Smith (2010-2013)
# Peter Capaldi (2014-2017)
# Jodie Whittaker (2018- lemmyn)
