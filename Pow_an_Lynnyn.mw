{{Lle | fetchwikidata=ALL | suppressfields = }}

[[Restren: Lake District Map.PNG|thumb|Tyller Park Kenedhlek Pow an Lynnyn (gwynn) a-ji Pow Sows a gledhbarth]]

'''Pow an Lynnyn''', aswonys ynwedh avel Tir Lynnyn po an Lynnyn, yw ranndir menedhyek y'n north-west a [[Pow Sows|Bow Sows]]. Gerys-da yw’n tyller ma rag dy’golyow, meur a vri awos y lynnyn, koswigow ha menedhyow. Kowethys yw gans awtours kepar ha [[William Wordsworth]], [[Samuel Taylor Coleridge]], [[Beatrix Potter]] hag [[Arthur Ransome]]. Fondys veu [[Park Kenedhlek Pow an Lynnyn]] yn 1951, gans arenebedh a 2,362 kilometer pedrek. Apoyntys veu avel [[Ertachva an Bys UNESCO]] yn 2017. Dres 15 milvil a dus a dheu dhe’n Park Kenedhlek pub bledhen. 

Desedhys yw Pow an Lynnyn oll yn konteth [[Cumbria]]. Kyns 1974 rynnys o an ranndir ynter tri konteth koth, h.y. [[Cumberland]], [[Westmorland]] ha Konteth Karhirbre ([[Lancashire]] yn [[Sowsnek]]). 

{{wide image|Annotated Scafel Pike Panorama.jpg|3000px|Panorama dhyworth topp Scafell Pike, mis Est 2007}}

Oll an tir ughel yn Pow Sows dres 3,000 tros-hys (914 m) a-ugh nivel an mor a sev a-ji an Park Kenedhlek, ow komprendya [[Scafell Pike]],an menydh ughella Pow Sows. Ev a gomprehend an lynn downa ha’n lynn moyha yn Pow Sows, h.y. Wast Water ha Windermere yn kettep penn. 

Komplek yw [[dororieth]] Pow an Lynnyn. Batholith a [[Men growan|ven growan]] yn-dann an ranndir re gawsas an menedhyow hag yw gwrys dhyworth [[legh]], [[Karrek danek|karrygi loskvenydhyek]] ha [[Leysven|leysveyn]].

[[Restren:Lake District Geology Map.svg|thumb|Mappa dororiethel a Bow an Lynnyn, ow tiskedhes an chif kesweythow a tylleryow monow]]

Pur lyb yw [[hin]] Pow an Lynnyn, gans an tyller glyppa yn Pow Sows, Seathwaite, gans 3,300 mm a [[Glaw|law]] yn kresek pub bledhen. Pur wynsek yw ynwedh ha toppys an menedhyow a gyv awelyow  dres 100 dedh an vledhen yn kresek. Yn despit dhe hemma, klor yw tempredhow dell yw usys. Awos an hin, maga deves a wra bargennyow tir Pow an Lynnyn. Herdwick ha Rough Fell yw an chif eghennow.

{{Wide image|Derwent Water, Keswick - June 2009.jpg|1200px|Derwent Water, onan a 21 lynn meur yn Pow an Lynnyn}}

[[Klass:Ertachva an Bys UNESCO]]
