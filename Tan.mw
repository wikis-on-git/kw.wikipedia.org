[[Restren:Woolsey Fire - tree ridge in flames 20181119-PB-008.jpg|alt=Tan koswik ow leski y'n Tann Woolsey yn 2018 yn Kaliforni, an Statys Unys.|skeusennik|Tan koswik ow leski y'n Tann Woolsey yn 2018 yn [[Kaliforni]], an [[Statys Unys]].]]
'''Tan''' yw an oksyjennans uskis a dhevnydh (an keunys) y'n argerdh [[Kymystry|kymyk]] mesthermek a loskvan hag a wra dyllo [[tommder]], [[golow]] hag askorrasow dasoberyans dyffrans. Tomm yw tan awos an omdreylyans a'n kolm dewblek gwann a [[oksyjen]] molekulek dhe'n kreffa kolmow y'n askorrasow loskvan a [[Dowr|dhowr]] ha [[karbon]] dioksid dhe dhyllo [[nerth]]. Orth unn poynt y'n dasoberyans loskvan, henwys an poynt enowians, flammow yw askorrys. Flamm yw an rann weladow a'n tan hag yw, dre vras, karbon dioksid, ethen dowr, oksyjen ha [[nitrojen]]. Tan a yll bos gwrys yn lies fordh, y'ga mysk rutya gwelynni war-barth, usya [[kelester]] ha [[dur]] po usya tanbrennyer.

Argerdh posek yw tan a nas kevreythyow [[Ekolologieth|ekolologiethel]] a-dro dhe'n [[bys]]. An effeythyow posedhek a dan a yssyns kentrynna tevyans ha gwitha kevreythyow ekolologiethel dyffrans. An effeythyow negedhek a yssyns peryll dhe [[Bewnans|vewnans]] ha kerth, defolyans an [[ayrgylgh]] ha defolyans an dowr. Tanyow koswik yw pur dhregynnus ha gallos distrui ranndir bras yn mynysennow. Pub bledhen y hwra tus [[Mernans|merwel]] dre dan dre wall.

Tan re beu usys gans [[tus]] yn devosow, yn [[ammeth]] rag klerhe [[tir]], yn [[kegina]], rag dinythi tommder ha golow, rag sinella, rag rakherdhyans, teudhi, gevelya, leski atal, korflosk hag avel [[arv]]. Yma dustuni bos possybyl tan dhe vos usys yn gis rewlys nans yw unn milvil bledhen, mes dres lycklod hemma a dhallathas nans yw a-dro dhe 400,000 bledhen.
