{{Lle | fetchwikidata=ALL | suppressfields = }}

'''Park Kenedhlek Eryri''' ({{lang-en|Snowdonia National Park}}) a veu an [[Park Kenedhlek|park kenedhlek]] kynsa apoyntys yn [[Kembra]], y’n bledhen 1951. Ranndir menydhyek yw gans an tri menydh ughella a-ves dhe [[Alban]]. Moy ages 26,000 a dus yw trigys y’n park. 59% anedha a wodhya kewsel [[Kembrek]] yn 2011. Yma pennplas an park yn Penrhyndeudraeth. 

[[Karrek|Kerrygi]] Eryri yw kemyskans a [[Kyllasen|gyllas]] ha [[Karrek danek|kerrygi losvenydhyek]. Effeythyes veu an ranndir gans [[rewlivans]] yn [[Oos an Rew]]. Yn Cwm Idwal, [[Charles Darwin]] a aswonnas effeyth rewlivans war an tirwedh yn [[Breten Veur]] rag an prys kynsa. Yma niver a lynnyn y’n park, bewva dhe buskes tanow, kepar ha’n ''torgoch'' po Arctic char. Kevys yw niver a blansow tanow, kepar ha Lili’r Wyddfa (Gagea serotina) war an ledrow serth.  Derow yw an chif gwydh yn koswigow an park.

Pur lyb yw [[hin]] Eryri. [[Glaw|Glawgodh]] bledhennek kresek Crib Goch ryb [[an Wodhva]] yw moy es 5,000mm pub bledhen. Awos hemma yma niver a dredanvaow dowrdredanek y’n menydhyow. Pur bosek yw amethi deves dhe erbysieth an park, ha tornyaseth maga ta. Tornysi a spenas £433 milvil yn 2013. Nans yw kans bledhen, an ranndir ma o an moyha posek y’n bys rag askorra [[legh]]. Yma lies mengleudh ha’ga atal a-dreus dhe’n park. Treylyes veu niver a hensyow-horn an mengleudhyow dhe dreusperthi tornysi, kepar ha [[Hyns-horn_an_Woodhva|hyns-horn an Wodhva]].


[[Restren: LlynIdwal-p01.jpg|thumb|left|600px|Cwm Idwal]]
[[Restren: Snowdonia_by_drone.webm|thumb|left|Gwydhyow a Eryri]]
[[Restren: Llyn_Dinas.JPG|thumb|left|Lynn Dinas]]
[[Restren: North_snowdonia_panorama.jpg|thumb|left|600px|Panorama a Eryri dhyworth Mynydd Mawr]]

[[Klass:Kembra]]
[[Klass:Parkow kenedhlek‎]]
