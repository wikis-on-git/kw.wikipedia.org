[[Restren:Royal Albert Bridge (4).jpg|skeusennik|An Pons Albert Riel ow treusi'n Dowr Tamar gans Pons an Tamar a-dhelergh dhodho.]]
Pons hyns-horn a dreus an [[Tamer|Dowr Tamar]] ynter [[Aberplymm]], [[Pow Sows]] hag [[Essa]], [[Kernow]], yw an '''Pons Albert Riel''' ({{lang-en|The Royal Albert Bridge}}). An desin heb y bar a gomprehend dew dreusfram lentek horn 455 tros-hys (138.7 meter) usi 100 tros-hys (30.5 meter) a-ugh dhe'n dowr, gans spanyow neshe plat-girder usadow.Hys kowal an pons yw 2,187.5 tros-hys (666.8 meter). Y kar [[Penn-hyns-horn Kernow|Penn Hyns-horn Kernow]] dhe hag a-dhyworth Kernow. Yma'n pons ryb [[Pons an Tamar]] a veu ygerys yn 1962 dhe garya [[A38 (fordh)|Fordh an A38]].
[[Restren:Royal albert bridge hist.jpg|skeusennik|Byldyans an Pons Albert Riel yn 1858.]]
An Pons Albert Riel a veu desinyes gans ynjynor a vri [[Isambard Kingdom Brunel]]. An arhwithra a dhallathas yn 1848 ha'n byldya a dhallathas yn 1854. An kensa span a veu tylleryes yn 1857 ha'n pons gorfennys a veu ygers gans an [[Pennsevik Albert]] war 2sa mis Me 1859. Brunel a verwis diwettha y'n vledhen na hag y hanow a veu gorrys a-ugh dhe'n portals dhe bub penn an pons dhe berthi kov anodho. Lavur a veu gwrys y'n ugensves kansvledhen dhe dhasworra'n spanyow neshe ha krefhe'n penn spanyow. An pons re dennas godrigoryon a-dhia y vyldyans hag ev re omdiskwedhas yn lies payntyans, skeusen, gidlyver, stamp-postya ha bath Â£2 an [[Ruwvaneth Unys|RU]]. Solempnyansow pennbloodh a hwarva yn 1959 ha 2009.

== Gwelewgh ynwedh ==

* [[Rol a hensi-horn yn Kernow]]

[[Klass:Ponsyow]]
