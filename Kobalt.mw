{{Taklow| fetchwikidata=ALL | suppressfields= * | image2 = Co-TableImage.svg }}

Elven gymyk yw [[Kobalt|'''kobalt''']], niver 27 y'n [[An Vosen Beriodek|Vosen Beriodek]]. Y furvell yw '''Co'''. An hanow a dheu dhyworth an ger [[Almaynek]] ''kobald'', ow styrya bocka. 

Diskudhys veu yn men kowas 'Cape of Good Hope' yn 1819, ow tiskwedhes y vos eksistya yn efanvos yn naturel.

Essensek yw kobalt dhe'n korf denel drefen y vos rann a volekulen vitamyn B<sub>12</sub>. Fowt vitamyn B<sub>12</sub> a wra kawsya anemia. 

Yn bedh Faro Tutankhamun (a rewlyas ynter 1361 ha 1352 KOK), diskudys veu 'pluvek' gweder glas, liwys gans kobalt. Usys glas kobalt yn [[China]] rag liwa priweyth kyns hemma. Da o gans gwrioryon gweder yn Venice ha Bristol devnydhya kobalt. Diskudhys veu an alkan kobalt gans Georg Brandt yn Stockholm, [[Sweden]], yn 1739. Fest tennvenek yw dur kobalt ha usys o gans [[Almayn]] Nazi dhe wul tardhennow tennvenek (''magnetic mines'').

Posek yw kobalt yn kenwerthel. Askorrys yw a-dro dhe 30,000 tunnas pub bledhen, an moyha rann a [[Repoblek Werinol Kongo]] ha [[Zambi]]. Usys yw dhe wul kesalkenyow tennvenek, yn priweyth, katalydhyon ha payntys. Usys yw an isotop kobalt-60 yn dyghtyans medhegel ha dhe dhewolowi boos.

An moyha rann a gobalt an norvys yw yn y golonnen. Yma edhom dhe algi glas-wyrdh a gobalt. Poos atomek kobalt yw 58.93, y boynt treudhi yw 1495°C ha'y boynt bryjyon yw 2870°C. Y dhosedh yw 8.9kg an liter. Alkan glas-arghansek kales tennvenek yw kobalt. Gerys-da o kobalt y'n termyn eus passyes rag gul yn anweladow.

==Mirva==
<gallery class="center" widths="175px" heights="150px">
Restren: Tutankhamun_Treasure_in_Paris_009.jpg |skeusennik|Rann gweder a dresor Tutankhamun
Restren: Luftmine_(LM).jpg |skeusennik|Tardhen dennvenek
Restren: Bristol.blue.glass.arp.750pix.jpg |skeusennik|Gweder glas Bristol, liwys gans kobalt
Restren: 01-Aircraft jet engines-LMW.jpg |skeusennik|Jynnow ayrennow a wra usya kesalkenyow kobalt
Restren: MagnetEZ.jpg |skeusennik|Alkan tennvenek yw dur kobalt
</gallery>


[[Klass:Elvennow kymyk]]
