[[Restren:DurbanSign1989.jpg|thumb|Arwodh war dreth yn Durban, 1989]]
'''Apartheid''' (leveryans [[Afrikaans]]<small>:</small> [ɐˈpartɦɛit]; ger a styr 'studh bos diberth'<ref>Nancy L. Clarkson & William H. Worger. ''South Africa: The Rise and Fall of'' . Routledge, 2013. Chaptra 3: The Basis of Apartheid.</ref>) o system diberthyans herwydh hil yn Afrika Soth, ordenys gans governansow Parti Kenedhlek, neb a rewlyas an pow a 1948 bys dhe 1994. An system a fronnas gwiryow, keskowethyansow ha movyansow tus dhu (neb o brassa radn an poblans) rag may kwitha rewl minoryta Afrikaner. 

== Istori ==
Diberthyans hil yn Afrika Soth re dhallathas yn oos koloniek, pan veu rewlys gans kowethyans Eynda Est Iseldiryek, bys dhe dhallethvos rewl Predennek Cape of Good Hope. Displegys o Apartheid avel polici sodhogel ha drehevys wosa [[Nessa Bresel an Bys]] gans Afrikaner-gwarthevys <span>Parti Kenedhlek.</span>

<span>Lagh a glassas tus a-ji dhe beswar bagas, "du", "gwynn", "kolorys" hag "Eyndek". A 1960 bys dhe 1983, 3.5 milvil di-wynn a veu movys a'ga trevow ha gorrys yn kentrevethow diberthys. Kanasedhyans di-wynn a veu dileys yn 1970. Wosa henna, nyns o tus dhu namoy burjysi, herwydh lagh, yth yns burjysi unn a dheg mammvro, henwys bantustanow owth omwoverna, ordenys herwydh kordh. Peswar anedha a dheuth ha bos (yn hanow) anserghek. </span>Governans a dibertha adhyskans, servisyow yagh, trethow ha servisyow poblek erel, hag o yn fenowgh gweth ages an re na usys gans tus wynn.

=== Defians ===
Movyans bras dhefians erbyn apartheid a devis a-ji dhe Afrika-Soth. Yn keswlasek, yth esa embargo arvow ha kenwerth. A-ban 1950ow, protestyansow hag omsavow gwerinek a veu gorthebys gans difennans enebieth ha karharans hembrenkysi gorth-apartheid. Hag ow lesa defians hag ow tos ha bos kreffa ha moy effeythus, y tevi freudhow.

== Dileans ==
In 1990, Lewydh F. W. de Klerk a dhallathas negysyans dilea Apartheid bys may feu synsys kynsa etholansow lies-hil yn 1994, hag o waynyas gans Kuntelles Genedhles Afrikek ledyes gans [[Nelson Mandela]].
