{{Taklow| fetchwikidata=ALL | onlysourced=no| suppressfields= }}


[[Restren:FyordA.jpg|skeusennik|300px|Golinyans a furvyans fyord]]
'''Fyord''' yw baya hir ha kul gans tenwennow pur serth, gwrys gans [[Rewliv|rewliv]]. Furvyes yns i pan wra rewliv esknias [[Nans U|nans U]] der argerdhow [[Destryppya|destryppya]] ha [[Skravinas|skravinas]]. An rewliv re wordhownnhe an nans kynrewlivel dhe asa nans U pur dhown. Wosa rewlivans nivel an mor a dhrehav dhe veudhi an fyord. 

Yn penn an fyord nessa dhe'n mor yma treudhow le mayth yw an nans bassa (le down). Mars usi nivel an treudhow a-ugh nivel an mor, lynn dowr fresk yw an sewyans.

Wosa [[Oos an Rew]], teudhi an rew a hwer war-barth dhe dhrehevyans yn nivel an tir. Yma le a boos war an tir wosa an rew dhe deudhi ha godhes dhe vos eskniys. Hanow an argerdh ma yw [[Isostasi|isostasi]]. Treweythyow drehevyans an tir drefen isostasi yw moy ages drehevyans yn nivel an mor. An brassa rann a fyordow yw downna ages an mor yn ogas: Sognefjord yn [[Norgagh]] a'n jeves downder a 1,300m yn-dann nivel an mor. Dell yw usys yma krib gwrys a garrek weli ogas dh'y aber drefen an rewliv dhe esknias le po godhesa pennmarian ena. An treudhow ma a gaws frosow ha trobollow, kepar ha Saltstraumen yn Norgagh. 

Tennvos tornysi yw fyordow lemmyn, ha lies gorhel morviajya a omdrig dhe fyordow yn Norgagh, Kanada, Alaska ha Mordir Nowydh.

Nyns yw fyord an keth tra ha [[Morval|morval]]. Fyord yw tirfurv rewlivek, gwrys der esknians ha drehevyans yn nivel an mor. Morval yw tirvurv gwrys dre dhrehevyans yn nivel an mor hepken. 

<gallery class="center" widths="250px" heights="200px">
Geirangerfjord_(6-2007).jpg|Geirangerfjord - fyord yn Norgagh
Norge_Fjorder1.png|Mappa a fyordow Norgagh
Panorama_of_Lustrafjord.jpg|Lustrafjord, Norgagh
MS_Albatros_Sognefjord_Norwegen.jpg|Gorhel morviajya yn Sognefjord
Saltstraumen.jpg|Troboll Saltstraumen
</gallery>
[[Klass:Rewlivans| ]]
