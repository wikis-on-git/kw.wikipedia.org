{{Taklow| fetchwikidata=ALL | suppressfields= * | image2 = Kr-TableImage.svg }}

Elven gymyk yw [[Krypton|'''krypton''']], niver 36 y'n [[An Vosen Beriodek|Vosen Beriodek]]. Y furvell gymyk yw '''Kr'''. An hanow a dheu dhyworth an ger [[Grew|Greka]] ''kryptos'', ow styrya kudhys. Diskudhys yw krypton yn ayrgylgh an planet [[Meurth (planet}|Meurth]].

Nyns eus rann dhe krypton y'n korf denel. Wosa diskudha [[heliom]] hag [[argon]], William Ramsay (1852-1916) a brederas ev dhe dhiskudha bagas nowydh a elvennow. Ev a dhallathas hwila ragdha gans y skoodhyer, Morris William Travers (1872-1961). Wosa eksamnya 15 liter a argon tennys dhyworth an ayr, i a enyshas 25ml a gass avel remenant. Dhyworth y [[An Spektrum Elektrotennvenek|spektrum]], i a aswonas hy bos elven nowydh. Usys yw dhe wul golowys sketh, war y honan gans golow medhel purpur, po gans gassys erel dhe dreylya aga liwyow, yn bollennow lughes skavder ughel ha laserow. Ny wra krypton dasoberi gans elvennow erel.

Poos atomek krypton yw 83.80, y boynt teudhi yw -157°C ha'y boynt bryjyon yw -52°C. Y dhosedh yw 3.7 gramm an liter. Gass diliw anvlasus yw krypton. Yma dhe krypton hwegh isotop naturel, mes dasoberoryon nuklerek ha gweythvaow dasdhyghtyans keunys nuklerek a liver krypton-85 radyoweythresek dhe'n ayrgylgh. Studhyes o nivelyow an isotop dres an Vresel Yeyn gans an Gorlewin awos ev dhe dhiskwedhes pygemmys daffar nuklerek o dyghtyes gans an Kesunyans Sovyetek.

==Mirva==
<gallery class="center" widths="175px" heights="150px">
Restren: William Ramsay.jpg |skeusennik|William Ramsay
Restren: Morris_Travers.jpg |skeusennik|Morris Travers
Restren: KrTube.jpg |skeusennik|Golowys sketh
Restren: Nike_laser_amplifier.jpg |skeusennik|Laser krypton
Restren: 2018 Lampa błyskowa Yongnuo YN685 1.jpg |skeusennik|Golow lughes skavder ughel
</gallery>

[[Klass:Elvennow kymyk]]
