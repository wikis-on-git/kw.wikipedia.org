{{Den|fetchwikidata=ALL|onlysourced=no|suppressfields=}}

'''Emma Goldman''' (1869â€“1940) o [[Skrifa|skrifer]], gweythresor [[Politegieth|politek]] ha [[Direwlieth|direwlydh]]. Skoodhyer a-varr o hi a [[Didhuwieth|dhidhuwieth]], gwiryow [[LKDT]] ha [[benelogorieth]]. Posek dres eghen o hi y'n displegyans a [[filosofieth]] politek direwlieth yn [[Amerika Gledh]] hag [[Europa]] y'n kynsa hanter a'n [[20ves kansbledhen|20ves kansvledhen]].

Genys yn Kaunas, Emperoureth [[Russi|Russek]] (lemmyn [[Lithouani]]), dhe deylu [[Yedhoweth|Yedhowek]], Goldman a omdhivroas dhe'n [[Statys Unys]] yn 1885. Wosa an negys Chicago Haymarket, hi a veu tennys war-tu ha direwlieth. Hi a dheuth ha bos skrifer hag arethor a vri war filosofieth dhirewlek, gwiryow benenes ha kudynnow sosyel. 

Hi ha hy herensa ha koweth an skrifer direwlek [[Alexander Berkman]] a erviras ladha an den diwysyans ha arghansor Henry Clay Frick avel akt a 'blontyans a'n gwrians'. Frick a dreusvewas an assay yn 1892, ha Berkman a veu res 22 bledhen yn prison. 

Yn 1893 Goldman a veu kablys a dhalleth gostel ha spena bledhen yn prison. Hi a veu dalghennys yn 1901 rag, dell leverir, brasa an ladhans a Lewydh [[William McKinley|McKinley]], mes nyns o hi prevys dhe vos kablus. Yn 1916 hi a spenas termyn yn prison rag kevrenna kedhlow yn kever andinythians (drogober o hemma y'n oos na). Yn 1917 hi a veu dalghennys ha spena diw vledhen yn prison rag bos heb skoodhya [[Kynsa Bresel an Bys]].

Wosa bos dyllys a brison, hi ha Berkman a veu dalghennys, gans 248 a dus erel, y'n Palmer Raids dres an kynsa Own Rudh (Red Scare) ha divroas dhe Russi. Y'n kynsa le, Goldman a wrug skoodhya [[Domhwel Hedra]] hag a wrug dri an Bolsheviks dhe gavos aga rewl, mes yn skon Goldman a dhallathas kuhudha an [[URSS|Unyans Sovietek]] drefen y dagans freudhek a levow anserghek.

Wosa diw vledhen, hi a wrug diberth gans Berkman ha dalleth bewa yn lies le yn [[Europa]], y'ga mysk [[Pow Sows]] ha [[Pow Frynk]]. Wosa dalleth an [[Bresel Vredereth Spayn|Vresel Vredereth Spayn]], Goldman a viajyas dhe [[Spayn]] rag skoodhya an direwlydhyon ena. 

Hi a verwis yn Toronto, [[Kanada]], an 14ves a vis Me, 1940, 70 hy bloodh, a strokas. Ynkeludhys yw hi ogas dhe [[Chicago, Illinois|Chicago]].

=== Lyvrow ===

* ''Anarchism and Other Essays'', 1910.
* ''The Social Significance of the Modern Drama'', 1914.
* ''My Disillusionment in Russia'', 1923.
* ''My Further Disillusionment in Russia'', 1924.
* ''Living My Life'', 1931.
* ''Voltairine de Cleyre'', 1932.

{{unn k}}
{{Posek 1,000}}

[[Klass:Direwlydhyon]]
[[Klass:Didhuwydhyon]]
[[Klass:Domhweloryon]]
[[Klass:Mernansow 1940]]
[[Klass:Socyalydhyon]]
[[Klass:Skriforyon]]
[[Klass:Politegoryon gemynegorek]]
[[Klass:Filosofers]]
[[Klass:Kemynegoryon]]
