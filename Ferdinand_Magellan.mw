[[Restren:Ferdinand Magellan.jpg|alt=Portrayans Ferdinand Magellan|skeusennik|Portrayans Ferdinand Magellan]]
'''Ferdinand Magellan''' (1480 – 27ves Ebrel 1521), po yn y yeth y honan '''Fernão de Magalhães''', o hwithrer [[Portyngal|portyngalek]]. Ev a dheuth ha bos an kynsa den [[Europa|europek]] dhe wolya an [[Keynvor Hebask]] hag an kynsa den dhe wolya a-dro dhe'n bys. Viaj Magellan a brevis bos an [[Dor|Norvys]] pel.<ref>Nowell, Charles E. (ed) 1962. ''Magellan's voyage around the world: three contemporary accounts''. Evanston: NU Press.</ref><ref>Bergreen, Laurence 2003. ''Over the edge of the world: Magellan's terrifying circumnavigation of the globe''. William Morrow. ISBN 0-06-093638-X</ref>

Genys veu yn 1480. An tyller le may feu ev genys yw rekordys avel po [[Sabrosa]] po [[Porto]] yn Portyngal. Ev a oberi y'n lys riel. Awos bos y gerens eseli an dus nobyl, Magellan a dheuth ha bos paja an vyghternes wosa aga mernans, deg y vloodh. Y'n lys riel ev a dhyskas lies sleyneth posek, gwruthyl mappys, golyans, ha [[steronieth]] y'ga mysk. Yn 1505 ev a junyas an morlu. Pan oberas ev a-barth Portyngal, ev eth dhe lies tyller y'n bys, kepar hag [[Eynda]], an [[Enesow Maluku]], [[Afrika]] Est ha [[Marokk]]. Pan esa ev yn Marokk yn 1513, shyndys veu hag ev a wre kerdhes remenant y vewnans kloppek. Wosa kelli y soodh rag Myghtern Portyngal, ev eth dhe oberi rag Myghtern [[Spayn]].

Ev o an kynsa den dhe wolya dres [[Kulvor Magellan]], ytho henwys veu war y lergh. Magellan a veu ledhys y'n [[Filipinys]], an 27ves mis Ebrel 1521 yn Maktan dres kas gans an dus teythyek wosa ev dhe vos kablys a ladra.

Myghtern Charles V a Spain a ros pymp gorhel dhodho rag an biaj a-dro dhe'n bys. Ny wrug marnas unn gorhel, an Victoria, kowlwul an viaj.

{{unn k}}
