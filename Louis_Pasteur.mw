{{Den|fetchwikidata=ALL|onlysourced=no|suppressfields=ymgynghorydd y doethor}}

'''Louis Pasteur''' (27 Kevardhu, 1822 â€“ 28 Gwynngala, 1895) o [[Kymystry|kymygydh]] ha [[Korrvewonieth|korrvewonydh]] [[Pow Frynk|Frynkek]] aswonys rag y dhiskudhansow a'n pennrewlys a [[Bryghyans|vryghyans]], bragesyans korrbryvel ha [[pasteryans]]. 

Ledya a wrug y hwithrans yn kymygieth dhe sewena meur yn konvedhes achesonys ha lettyansow [[Kleves|klevesow]]. Hemma a wrug an selyow a [[Glanythter|lanythter]], yeghes poblek ha meur a daklow erel yn [[medhegneth]] arnowydh. Y ober a selwas milyow a [[Bewnans|vewnansow]] der an displegyans a vryghlinow rag kleves konnar (rabies) hag [[anthrax]].

Pasteur a dhisprevas an dyskaseth a eginans heb ynniadow. Yn-dann skoos an Akademi Frynkek a Wodhonieth, y arbrov a dhiskwedhas na wrussa tra vyth displegya yn kostrels sterylys ha stanchys. Mes, a'n konter, yn kostrels sterylys mes ygor, korrorganedhow a alsa tevi.

Pasteur yw aswonys ynwedh avel onan a'n tasow a'n dhamkanieth egyn a glevesow hag o tybyans byghan a'n oos na. Y lies arbrov a dhiskwedhas y hyllir lettya klevesow dre ladha po lesta egynnow. Meur yw hanow Pasteur gans an poblek rag y dhevisyans a'n gis ober a dhyghtya [[leth]] ha [[gwin]] dhe hedhi defolyans [[bakteria]]. An argerdh ma yw henwys pasteryans lemmyn, warlergh y hanow.

Ev a wrug lies diskudhans yn kymygieth ynwedh, y'ga mysk an digomposter a [[Gwrys|wrys]].

{{unn k}}
{{Posek 1,000}}

[[Klass:Frynkyon]]
[[Klass:Godhonydhyon]]
[[Klass:Mernansow 1895]]
