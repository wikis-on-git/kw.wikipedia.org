'''Henry II a Bow Sows''', henwys ynwedh '''Henry II Curtmantle''' ([[Le Mans]], [[Pow Frynk|Frynk]], 5 Meurth 1133 â€“ [[Chinon]], Frynk, 6 Gortheren 1189) a veu ynwedh Yurl [[Anjou]], Yurl [[Maine (rannvro)|Maine]], Duk [[Normandi]], Duk [[Aquitaine]], Duk [[Gaskoyn]], Yurl [[Naoned]], Arlodh [[Wordhen]] hag a'n jevo maystri war [[Kernow|Gernow]] hag, orth termynyow dyffrans, war [[Kembra|Gembra]], [[Alban]], [[Breten Vian|Breten Vyghan]] ha Frynk howlsedhes. Y emperoureth yn Frynk o kemmys dh'y les dell o [[Pow Sows]].

Mab [[Geoffrey V, Yurl Anjou]] ha'n [[Emperes Matilda]] veu ev. Ev a dhemedhas [[Eleanor a Aquitaine]] yn 1152 hag a veu kurunys an myghtern yn 1154. Yth esa yn mysk y fleghes an vyghternyow a'n termyn a dho [[Richard I a Bow Sows|Richard]], a hembrenki lies batal, ha [[Jowan a Bow Sows|John]]. Kyn fe [[Myghtern Pow Sows]], ny wrug ev bythkweth dyski an [[Sowsnek|yeth sowsnek]] drefen y deylu dhe dhos a Normandi yn 1066. I a gewsi [[Normanek]]. Skientek ha dyskys da o Henry. Ev a gewsi [[Latin]] yn fros, o yeth tus dhyskys yn [[Europa|Ewrop]] an termyn na. 

Yskynnans Henry II dhe dron Pow Sows a veu akordys yn 1153. Ev a dheuth dhe'n tron yn 1154 wosa mernans [[Stephen I a Bow Sows|Stephen I]]. Ev a lehas gallos an barons o pur allosek yn reyn Stephen, hag yn 1166 ev a dhallathas trial dre dhewdhek den.

Ev a wrontyas tiredh yn [[Kernow]] dhe [[Richard de Luci]], a dhrehevis kastel may hwrug an cita [[Truru]] tevi a-dro dhodho.

[[Klass:Mernansow 1189]]
[[Klass:Pow Sows]]
