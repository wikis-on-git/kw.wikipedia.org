{{Taklow| fetchwikidata=ALL | onlysourced=no| suppressfields= }}

'''Kevili''' yw [[Karrek wodhosek|karrek wodhosek]] klastek komposys a dharnow myns [[grow]] po buli kromm po goelinek yn matriks a wodhesow gans perthyglow le, kepar ha tewes, fennleys po [[pri]]. An klastow ha matriks yw kelmys gans [[kalciom]] karbonat, [[horn]] oksid, silika po pri kaleshes. Gelwys yw kevili gans klastow trihornek po elynnek avel '''brecchia'''.

Kevili a furv pan vo grow menhes. I a hwer yn gweliow a bub [[An Goloven Dhororiethel|oos dororiethel]], mes i yw le ages 1% a dhalghedh karrygi godhosek oll. Hevelep yns i dhe grag yn aga furvow. 

== Kerghynedhow godhosek ==
Kevili yw godhosys yn niver a gerghynedhow godhosek. 

* Keynvorow down - gelwys yw godhesow a'n kerghynnedh ma avel ''turbidites''. Yn tipek i yw digemyskys gans klastow kromm. 
* Keynvorow bas - kevili dhyworth an kerghynnedh ma a dhiskwedh tyller an arvor y'n termyn a vons gwrys.
* Avonow - kevili godhesys yn avonow yw digemyskys gans klastow kromm treusperthys avel karg gweli yn kevradhow liv meur. 
* Fennvaow - avonow a dhiskarg godhesow ogas dhe venydhyow pan hwrello drehedhes tir isel. 
* Rewlivel - [[Rewliv|rewlivow]] a dreusperth godhesow a vynsow kemysk ([[Rewtinyow|rewtinyow]]). Furv a gevili yw rewtinyowit (''tillite''), pan vo rewtinyow menhes.

== Ensamplow war [[Meurth (planet)|Veurth]] ==
War an planet Meurth, ensamplow a gevili veu kevys gans gwandras NASA 'Curiosity' yn tyller henwys "Hottah". Gwirhaval yw an kevili dhe furvya war weli gover nans yw bilvilyow a vledhynnyow. An perthyglow yw yntra myns tewes ha pelyow golf. Hwithrans a dhiskwedhas an gover dhe liva orth gevradh kerdhes gans downder a feter.  

<gallery>
Lehigh_conglom.jpg|Kevili
PIA17062-MarsCuriosityRover-HottahRockOutcrop-20120915.jpg|Kevili war an planet Meurth (Hottah)
Till_after_avalanche_in_Norway_(2).jpg|Kevili godhesys gans [[erghslynk]] yn [[Norgagh]]
Gr√®sPoudingue.JPG|Kevili dhyworth treth koth
Gigantic_Alluvial_Fan_Being_Uplift_by_New_Fault.jpg|Fennva yn Death Valley, [[Kaliforni]] le mayth yw kevili godhesys gans goverow wosa hager-awel.
</gallery>
[[Klass:Dororieth| ]]
