{{Taklow| fetchwikidata=ALL | onlysourced=no| suppressfields= }}

[[Restren:Gray252.png|200px|right|skeusennik|Delinyans a askorn an vordhos dhyworth ''Gray's Anatomy'']]

'''Askorn''' yw  gwias doos kalghek tellek diwedhyn a furv an brassa rann a gorf eskern [[Mellkeyn|mellkeynogyon]]. Hen er [[Brythonek]] yw, kevys y'n Vocabularium Cornicum (kyns an kynsa us yn [[Kembrek]] y'n 12ves kansvledhen). Porpos eskern yw gweres an korf dhe waya, ha skoodhya ha difres an organow a-bervedh. An klopen a dhifres an [[ympynnyon]], ha kowel an brest a dhifres an [[Kolon|golon]] ha [[skevens]]. An awen hag eskern an dhiwvogh a skoodh keherow an enep, a weres ni dhe dhybri ha minhwerthin. An iskow po pelvis a dhifres an organow dinythi, ha mellkeynow korden an keyn.

Askorn yw gwias byw, ha res yw dh'aga mentena der omoberi ha dybri [[boos]] kepar ha leth ha spinach rag kavos [[kalciom]]. Mer an eskern a wra kellow goos rudh. 

Omgemeryansek yw askorn rag askorra kellow an goos ha gwitha monyow. Stoff skav mes krev yw askorn. Kevys yns i yn lies shap. Yma 206 askorn dyffrans yn korf eskern tevesik, ha 270 yn baban. 

Niver a [[Kleves|glevesow]] ha kudynnow a yll effeythya eskern. I a gomprehend:
* Fakel mellow (''arthritis'')
* Torrow
* Kanker askorn
* Kleves askorn brew (''osteoporosis'')
* Fagel askorn (''osteomyelitis'')
Skeusennow dewyn-X a yll diskudha natur torrow po kanker eskern. 

<gallery class="center" widths="175px" heights="150px">
Bone_structure_marco_photo.jpg|Kesweyth askorn
Xraymachine.JPG|Jynn skeusennow dewyn-X
Human-Skeleton.jpg|Korf eskern denel
OsteoCutout.png|Benyn gans kleves askorn brew, ow tiskwedhes keyn kromm
Broken_fixed_arm.jpg|Leuvvedhegneth war vregh terrys
</gallery>
