[[File:Platform 1 (5955187171).jpg|thumb|227x227px|Pennorsav an hyns-horn, Bosvenegh Jeneral.]]
Hyns-horn ertach yn [[Bosvenegh]], [[Kernow]] yw an Hyns-horn Bosvenegh ha Wenford ([[Sowsnek]]: the Bodmin and Wenford Railway). Yma keschanj gans an rosweyth kledhren kenedhlek dhodho dhe Worsav Bodmin Parkway, penn soth an hyns.

__TOC__

== Istori ==
[[Hyns-horn an West Bras]] a ygerys y skorren dhyworth [[Fordh Bosvenegh|Fordh Vosvenegh]] dhe Vosvenegh Jeneral (Bodmin General) war 27ves mis Me 1887, ha hyns-horn dibarthva dhe junya gans an [[Hyns-horn Bosvenegh ha Ponsrys]] o ygerys war 3a mis Gwynngala 1888. An hyns-horn a dhigeys war 3a mis Hedra 1983 wosa diwedh an fresdraffik dhyworth Wenford.

An Kowethas Gwitha Hyns-horn Bosvenegh (the Bodmin Railway Preservation Society) o formys yn 1984 ha'ga dydh yger kensa dhe Vosvenegh Jeneral o dew vledhen diwettha. Yn 1987 an Kowethas Lokomotyv Ethenn Kernowek (the Cornish steam Locomotive Society) a wayas aga daffar dhyworth [[Karnrosveur]] dhe Vosvenegh.

Gorhemmyn Hyns-horn Skav o grontyas yn 1989 ha trennow trethysi a dhallathys yntra Bosvenegh Jeneral ha Parkfordh Bosvenegh (Fordh Vosvenegh yn kens) an bledhen nessa. An skorren koth a ygerys arta yn 1996 gans gorsav nowydh dhe Dhibarthva Voskarn.

== Hyns ==
An hyns yntra Bosvenegh Jeneral ha Parkfordh Bosvenegh yw 3.5 mildir (5.6 km) hag yntra Bosvenegh Jeneral ha Dibarthva Voskarn yw 3 mildir (4.8 km).
[[File:Bodmin & Wenford Railway 243463.jpg|thumb|200x200px|4247, jynn-ethenn an Hyns-horn West Bras dhe Dhibarthva Vorskarn.]]

An hyns a dreus an [[Avon Fowydh]] war Bonsfordh dhe Barkfordh Bosvenegh kens owth yskynna war-tu Bosvenegh Jeneral. Yma unn halt yntra Parkfordh ha Jeneral dhe Coleslogget Halt. Ev o byldyas yn 1993 rag Park Bargen Tir a dhegeys lemmyn; yn jydh hedhyw Coleslogget Halt a offr le dalleth rag rosweyth a gerdhvaow dhe Goos Kardhinan. An viaj a gemmer 25 mynysen yntra'n dhew worsavow.

Wosa an viaj dhe Barkfordh Bosvenegh an tren a worthtreyl dhe Vosvenegh Jeneral kens ow talleth an viaj dhe leur an skorren nessa dhe Dhibarthva Voskarn. Ogas an Hyns-dewros Kammel yw gorsav Dibarthva Voskarn. Yma aspiryansow dhe'n hyns-horn dhe ystyn ryb tenewen an hyns-dewros dhe Bonsrys y'n termyn dheu. 

== Lokomotyvyow ==

=== Jynnow Ethenn Hyns-Meur. ===
* 4247 - HWB Klas 4200 2-8-0T jynn fres poos. Byldyas yn 1916, hi a dennys trennow a jinabri dhyworth Lanndreth dhe Fowydh.
[[File:Leaving Boscarne Junction Station - geograph.org.uk - 726170.jpg|thumb|226x226px|5552 ow tilegha Dibarthva Voskarn.]]
* 4612 - HWB Klas 5700 0-6-0TP. Onan a'n jynnow tank panyer a oberys war an skorrennow jinabri yn hag ogas dhe Lanndreth.
* 5552 - HWB Klas 4547 2-6-2T. Byldyas yn 1928, an klas jynn-ma o kemmyn war voya a'n skorrennow Kernowek.
* 6463 - HWB Klas 6400 0-6-0TP. Tank panyer aral, fityas gans daffar autodren o an klas-ma rag trennow ynter Aberplymm hag Essa. Byldyas yn Ebrel 1937, 6435 a oberys yn Kembra rag lower a vledhennyow.
* 30587 - HLSW Klas 0298 2-4-0TF "Beattie Well Tank" (tank fenten). Byldyas yn 1874, onan a'n lokomotyvyow koth o usys war an skorren moon dhyworth Dibarthva Voskarn ha Ponswenford.
* 30120 - HLSW Klas T9 4-4-0 "Greyhound" (Ki Loos). Byldyas yn 1899, ev a dennys trennow ekpress dhyworth [[Karesk]] dhe Bonsrys ha [[Lannwedhenek]].

=== Jynnow Disel Hyns-Meur. ===
[[File:British Rail Class 50 50042 Triumph On the Bodmin and Wenford Railway.jpg|thumb|200x200px|50042 dhe Vosvenegh Jeneral.]]
* D3452 – Kledhrennow Breten Klas 10 0-6-0 disel-tredan (DT) jynn shuntya.
* 08444 – Kledhrennow Breten Klas 08 0-6-0DT jynn shuntya. An disel kensa dhe dhos dhe'n Hyns-horn Bosvenegh ha Wenford yn 1987. 
* 33110 – Kledhrennow Breten Klas 33 Ehen 3 Bo-Bo. 
* 37142 – Kledhrennow Breten Klas 37 Ehen 3 Co-Co yn glas KB. 
* 47306 – Kledhrennow Breten Klas 47 Co–Co a henwelys "The Sapper".
* 50042 – Kledhrennow Breten Klas 50 Co–Co a henwelys "Triumph" rag an gorhelvell yn glas KB. 

=== Unytyow Liesek Disel. ===
* KB Klas 108 unyt 50980+52054 ha karr difresek 51947.

=== Jynnow Diwysyansek Koth. ===
[[File:Bodmin General Alfred in yellow livery.jpg|thumb|200x200px|0-4-0DD "Alfred" dhe Vosvenegh Jeneral, payntyas melyn avel "Bill" po "Ben" a "The Railway Collection" gans an Revrond W. Awdry.]]
* Alfred – Onan a'n dhew Bagnall Porth a Borth 0-4-0DD (diberdank).
* Brian - 0-4-0 Ruston Hornsby shuntyor yw Brian.
* Judy – An Bagnall Porth a Borth 0-4-0DD kottha. 
* 19 – Bagnall 0-4-0DD.
* 2766 – Hunslet Austerity 0-6-0DD.
* 3121 – Bagnall 0-4-0AD (Andan). 

== Kevrennow a-ves ==
[http://www.bodminrailway.co.uk/ Gwiasva Sodhogel] (Sowsnek)
