[[File:Platform 1 (5955187171).jpg|thumb|227x227px|Penn-worsav an hyns-horn, Bosvena Ollgemmyn.]]
Hyns-horn ertach yn [[Bosvenegh]], [[Kernow]] yw an '''Hyns-horn Bosvenegh ha Reswynn''' ([[Sowsnek]]: Bodmin and Wenford Railway). An hyns-horn a gonsyst a dhew skorren tamm moy ages 3 mildir (4.8 km) hir a bon dhyworth penn-worsav an linen Bosvena Ollgemmyn; onan dhe Dhibarthva Boskarn hag onan dhe Worsav Fordh Bosvena. An hyns-horn a gevrenn gans an [[Penn-hyns-horn Kernow]] dhe [[Gorsav Fordh Bosvena|Worsav Fordh Bosvena]].

__TOC__

== Istori ==
[[Hyns-horn an West Bras]] a ygeris y skorren dhyworth [[Fordh Bosvena]] dhe Vosvena Ollgemmyn (Bodmin General) war 27ves mis Me 1887, ha hyns-horn dibarthva dhe junya gans an [[Hyns-horn Bosvenegh ha Ponsrys]] veu ygerys war 3a mis Gwynngala 1888. An hyns-horn veu deges war 3a mis Hedra 1983 wosa an fresdraffik dhyworth Reswynn dhe dhiwedha.

An Kowethas Gwitha Hyns-horn Bosvena (Bodmin Railway Preservation Society) veu formyes yn 1984 ha'ga kensa dydh yger dhe Vosvena Ollgemmyn o dew vledhen wosa henna. Yn 1987 an Kowethas Lokomotyv Ethen Kernowek (Cornish steam Locomotive Society) a wayas aga daffar dhyworth [[Karnrosveur]] dhe Vosvena.

Gorhemmyn Hyns-horn Skav veu grontyes yn 1989 ha trennow trethysi a dhalathas yntra Bosvena Ollgemmyn ha Fordh Bosvena y'n nessa bledhen. An skorren koth a ygeris arta yn 1996 gans gorsav nowyth dhe Dhibarthva Boskarn.

== Hyns ==
An hyns yntra Bosvena Ollgemmyn ha Fordh Bosvena yw 3.5 mildir (5.6 km) hag yntra Bosvena Ollgemmyn ha Dibarthva Boskarn yw 3 mildir (4.8 km).
[[File:Bodmin & Wenford Railway 243463.jpg|thumb|200x200px|4247, jynn-ethenn Hyns-horn an West Bras dhe Dhibarthva Borskarn.]]

An hyns a dreus an [[Avon Fowydh|Dowr Fowydh]] war bonsfordh dhe Fordh Bosvena kyn ev dhe yskynna war-tu Bosvena Ollgemmyn. Yma unn savla yntra Fordh Bosvena ha Bosvena Ollgemmyn dhe [[Gorta Kastellogos|Worta Kastellogos]]. Ev veu byldyas yn 1993 rag Park Bargen Tir eus deges lemmyn; y'n jydh hedhyw Gorta Kastellogos a wra offra le dalleth rag kerdhes an rosweyth a gerdhvaow dhe Goos Kardhinan. An viaj a gemer 25 mynysen yntra'n dhew worsavow.

Wosa an viaj dhe Barkfordh Bosvenegh an tren a dhehwel dhe Vosvena Ollgemmyn kyn ev dhe dhalleth an viaj yn-nans an nessa skorren dhe Dhibarthva Boskarn. Ogas dhe'n Hyns-diwrosa Kammel yw gorsav Dibarthva Boskarn. Yma aspiryansow dhe'n hyns-horn dhe ystyn ryb tenewen an hyns-diwrosa dhe [[Ponsrys|Bonsrys]] y'n termyn a dheu. 

== Lokomotyvyow ==

=== Jynnow Ethen Hyns-Meur. ===
* 4247 - HWB Klas 4200 2-8-0T jynn fres poos. Byldyas yn 1916, hi a dennys trennow a jinabri dhyworth Lanndreth dhe Fowydh.
[[File:Leaving Boscarne Junction Station - geograph.org.uk - 726170.jpg|thumb|226x226px|5552 ow tiberth Dibarthva Boskarn.]]
* 4612 - HWB Klas 5700 0-6-0TP. Onan a'n jynnow tank panyer a oberas war an skorr pri China yn hag ogas dhe [[Lanndreth-Porth|Lanndreth]].
* 5552 - HWB Klas 4547 2-6-2T. Byldyes yn 1928, klas an jynn-ma o kemmyn war lower a'n skorr Kernowek.
* 6463 - HWB Klas 6400 0-6-0TP. Tank panyer aral, fityes gans daffar autodren o an klas-ma rag trennow ynter Aberplymm hag Essa. Byldyes yn Ebrel 1937, 6435 a oberas yn Kembra rag lower a vledhynnyow.
* 30587 - HLSW Klas 0298 2-4-0TF "Beattie Well Tank" (tank fenten). Byldyes yn 1874, onan a'n lokomotyvyow koth o usys war an skorren moon dhyworth Dibarthva Boskarn ha [[Pons Reswynn]].
* 30120 - HLSW Klas T9 4-4-0 "Greyhound" (Ki Loos). Byldyes yn 1899, ev a dennas trennow ekpress dhyworth [[Karesk]] dhe Bonsrys ha [[Lannwedhenek]].

=== Jynnow Disel Hyns-Meur. ===
[[File:British Rail Class 50 50042 Triumph On the Bodmin and Wenford Railway.jpg|thumb|200x200px|50042 dhe Vosvena Ollgemmyn.]]
* D3452 – Kledhrennow Bretennek Klas 10 0-6-0 disel-tredan (DT) jynn shuntya.
* 08444 – Kledhrennow Bretennek Klas 08 0-6-0DT jynn shuntya. An kensa disel dhe dhos dhe'n Hyns-horn Bosvena ha Reswynn yn 1987. 
* 33110 – Kledhrennow Bretennek Klas 33 Eghen 3 Bo-Bo. 
* 37142 – Kledhrennow Bretennek Klas 37 Eghen 3 Co-Co yn glas KB. 
* 47306 – Kledhrennow Bretennek Klas 47 Co–Co henwys "The Sapper".
* 50042 – Kledhrennow Bretennek Klas 50 Co–Co a henwys "Triumph" rag an gorhelvell y'n glas KB. 

=== Unsesow Liesek Disel. ===
* KB Klas 108 unses 50980+52054 ha karr difresek 51947.

=== Jynnow Diwysyansek Koth. ===
[[File:Bodmin General Alfred in yellow livery.jpg|thumb|200x200px|0-4-0DD "Alfred" dhe Vosvena Ollgemmyn, payntyes melyn avel "Bill" po "Ben" a "The Railway Collection" gans an Revrond W. Awdry.]]
* Alfred – Onan a'n dhew Bagnall Porth a Borth 0-4-0DD (diberdank).
* Brian - 0-4-0 Ruston Hornsby shuntyor yw Brian.
* Judy – An kottha Bagnall Porth a Borth 0-4-0DD. 
* 19 – Bagnall 0-4-0DD.
* 2766 – Hunslet Austerity 0-6-0DD.
* 3121 – Bagnall 0-4-0AD (Andan). 

== Kevrennow a-ves ==
[http://www.bodminrailway.co.uk/ Gwiasva Sodhogel] (Sowsnek)

[[Klass:Hensi-horn]]
