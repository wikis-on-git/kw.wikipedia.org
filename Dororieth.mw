{{Taklow| fetchwikidata=ALL | onlysourced=no| suppressfields= }}

[[Restren:Ordovicium-Silurian.jpg|skeusennik|300px|Skeusen a’n amal Ordowek-Silurek. Drefen bos an gadon venydhyow Kelesonek plegys, treulys veu an gweliow a-wartha dhe woles. Gesys veu an [[kalgh]] Ordowek a-varra dhe sevel war benn an [[leysven]] gell Silurek diwettha.]] 

'''Dororieth''' yw studhyans an taklow divyw mayth yw gwrys an Nor dhyworta. Tus a studh dororieth yw [[Dororydh|dororydhyon]]. Nebes dororydhyon a studh [[Moon|monyow]] ha keunys menhasen. Dororydhyon a studh istori an Nor ynwedh.  

Re a’n hwarvosow posek  yn istori an Nor yw livow, tardhansow loskvenydhyek, dorgrysow, orogeny po drehevel menydhyow ha [[Tektonieth plattys|tektonieth plattys]]. 
[[Restren:Western Scarp of Olympus Mons.jpg|skeusennik|Loskvenydh Olympus Mons war an planet [[Meurth (planet)|Meurth]]. Effeythys veu an ledrow ma gans [[rewlivans]], [[Tirfurv avon|avonow]], lava ha argerdhow leder dres an 200 milvil bledhen diwettha]]
[[Restren:Flowing_nitrogen_ice_on_Pluto_-_unannotated.jpg|skeusennik|Ranndir a'n planet korr Plouton a dhiskwedh [[Rewliv|livow rew]] nitrojen ha tirfurvow [[Ober rewi-teudhi|rewi-teudhi]]]]

== Testennow ==
Y hyllir ranna dororieth dhe niver a destennow arbennik, rag ensampel:  

* [[Dorfurvonieth]] – shap arenep an [[Norvys]] 
* Dororieth istorek – an chif hwarvosow a janjyas an Norvys dres an 4.5 bilvil bledhen diwettha 
* Dowrdororieth – dowr yn-dann enep an Norvys 
* Henvilonieth (po paleontologieth)– menhasennow hag istori esplegyansek bewnans 
* Menonieth (''petrology'' po ''lithology'')  – studhyans [[Karrek|karrygi]] hag aga furvyans
* Monydhieth (''mineralogy'') – monyow ha gemmow (ynwedh gemmonieth)
* Godhosieth (''sedimentology'') – godhosow
* Nivelonieth (''stratigraphy'') – studhya karrygi godhesys yn gweliow 
* Dororieth menoyl – godhesow menoyl yn karrygi godhosek
* Dororieth kesweythel  – plegyansow ha fowtow ha drehevel menydhyow
* Loskvenydhieth (''volcanology'') – loskvenydhyow war an tir po yn-dann an mor
* Seismologieth – dorgrysow
* Dororieth ynjyoriethel – terodhesow dororiethel kepar ha dorslynkyow ha dorgrysow ha’ga effeyth war ynjynorieth civil 
* Dororieth planetek - karrygi, argerdhow ha tirfurvow planetow erel

== An Goloven Dhororiethel ==
Dres an bledhynnyow, dororydhyon re beu klassa karrygi, hag assaya dh'aga dedhya. An sewyans yw [[An Goloven Dhororiethel|an Goloven Dhororiethel]]. Gwrys veu meur a'n ober yn [[Kembra]] y'n 1800ow a-varr, ytho henwys yw niver a amseryow dhyworth Kembra.

== Eghennow a garrek ==

[[Karrek|Karrygi]] a yll bos pur dhyffrans an eyl dh’y gila. Re anedha yw pur gales ha re erel yw medhel, re pur gemmyn, erel pur danow. Pub karrek a wra longya dhe dri hlass, tanek, godhosek ha treusfurvek.  

* [[Karrek danek]] yw karrek furvyes gans gwrians loskvenydhyek. Gwrys yns i pan vo lava war enep an Nor po magma yn-dann enep an Nor owth yeynhe ha kaleshe.  

* [[Karrek wodhosek]] yw karrek gwrys dhyworth godhes, hemm yw temmigow karrek movys gans an gwyns, dowr po rewlivow ha gesys dhe godha. Droppys yw an godhes avel gweli, dell yw usys yn dowr war woles avon po’n mor. Pan vo moy a wodhes bernys war benn, an gweliow isella yw gwaskys warbarth dhe wul karrek. 

* [[Karrek dreusfurvek]] yw karrek chanjys gans tomder po gwaskedh. 
[[Restren:Lands_End,_Cape_Cornwall_-_aerial_photo.jpg|skeusennik|Pedn an Wlas ha Kilgoodh]]
[[Restren:Brown_Willy_Summit_Ridge,_Bodmin_Moor,_Cornwall_-_geograph.org.uk_-_29850.jpg|skeusennik|[[Bronn Wenneli]]]]
[[Restren:Dororieth_kernow.jpg|skeusennik|Mappa a dhororieth [[Kernow]]]]
[[Restren:Meyn_growan_kernow.jpg|skeusennik|Mappa a dylleryow [[men growan]] Kernow]]
[[Restren:Cornubian_Batholith.svg|skeusennik|Mappa a vatholith Kernow ha Dewnens]]
[[Restren:Dororieth_lysardh.jpg|skeusennik|Mappa dororiethel a ranndir Lysardh]]

== Fowtow ==
Pan hwer dorgrysow, karrygi a derr a-hys fowtow. Dororydhyon a dhysk istori an karrygi dre vires orth batronyow an fowtow. 

== Gweres ==
[[Gweres]] yw an stoff war an tir gwrys a demmigow karrygi terrys war-barth ha del podrys. Tewedha a wra livra monyow yw dhe les tevyans plansow.

== Pennrewlys nivelonieth ==
Dororydhyon a us tybyansow sempel a's gweres dhe gonvedhes an karrygi mayth yw studhyes. An tybyansow a sew veu devisys yn dedhyow a-varr a nivelonieth gans Nicolaus Steno, James Hutton ha William Smith: 

# Konvedhes an termyn usi passyes: Dororydh James Hutton a leveris "A-lemmyn yw alhwedh an termyn usi passyes". Ev a styryas bos an chanjyow a hwer lemmyn yw an kethsam chanjyow a hwarvsa y’n termyn usi passyes. Dororydhyon a yll konvedhes hwarvosow nans yw milvilyow a vledhynnyow dre vires orth an chanjyow a hwer hedhyw. 
# Gweliow gorwelyek: Res o dhe’n gweliow yn karrek wodhosek bos gorwelyek po gwastas pan vons godhesys. 
# Oos an gweliow: Res yw gweliow war woles bod kottha ages gweliow war benn, a-der bosoll an karrygi veu treylyes a-wartha dhe woles. 
# Tewes po [[grow]] yn karrek wodhosek yw devedhys dhyworth garrek kottha. 
# Oos fowtow: mars eus fowt yn karrek, ytho an fowt yw yowynkka ages an garrek. Karrygi yw yn gweliow. Dororydh a yll gweles mar usi an fowtow ow mos der oll an gweliow, saw nebes anedha.  
# Mars usi karrek danek a derr a-dreus gweliow godhosek, res yw dhodho bos yowynkka ages an garrek wodhosek. 
# Oos perthynek menhesennow: res yw dhe venhesen yn unn garrek bos dhyworth an keth oos avel an keth eghen a venhesen dhyworth an kethsam karrek yn tyller dyffrans. Y’n keth fordh, res yw dhe venhesen dhyworth weli karrek a is bos a-varra ages unn yn gweli a-ugh. 

==Dororieth Kernow==
An brassa rann a garrygi Kernow yw gwrys y'n Oos Dewnek, mes nasow dororiethel moyha aswonnys Kernow yw an batholithow a ven growan furvys dres an Orogeni (oos drehevel menydhyow) Variskek. Wosa tewedha hag esknians gans mor hag avon, men growan re askorras re a nasow doroniethel moyha-gerys kernow, kepar ha penntir Pedn an Wlas ha Bronn Wenneli. Ranndir Lysardh yw furvys a ensampel tanow a grestennen geynvorek drehevys. Ogas dhe'n [[Men growan|men growan]], treysfurvyes veu karrygi [[Kragen|krag]] ha [[Leysven|leysven]] Dewnek dhe vos [[Kyllasen|kyllas]]. 

Pur bosek veu dororieth rag diwysyans yn Kernow. Balweyth re beu kowlwrys yn Kernow rag hy monow a'n Oos Brons, a-dhia nans yw a-dro dhe 4000 bledhen bys y’n jydh hedhyw, yn arbennek rag sten, kober, arsenik, arghans ha zynk. Martesen y fydh balweyth rag lithiom y'n termyn a dheu yn ranndir Kammbronn. Fondys veu Skol Balyow Kammbronn yn 1888, ha meur yw y hanow yn kesgwlasek rag studhyans balweyth.

Yn-mysk an monyow henwys dhyworth Kernow yw [[Logsulyanit]], [[Kernowit]], [[Cornwallit]] ha [[Cornubit]].

== Mirva==
<gallery> 
Restren:Salterncovenorth1.JPG|Gweliow a garrek wodhosow
Restren:Appalachian fault.jpg|Fowt,a derr dre garrygi godhosek kottha
Restren:Schunemunk conglomerate and pine.jpg|Kevili: karrek wodhosek gwrys dhyworth temmigow gwynn  a garrek gottha, terrys ha kemyskys gans tewes rudh war woles avon. 
Restren:Zimbabwe great dyke.jpg|Dik Meur Zimbabwe: bond meur a garrek danek a derr ynter karrygi godhosow. Gwrys veu an skeusen dhyworth lorell.  
Restren:DirkvdM corcovado-rocks.jpg|Trethow yw tylleryow didheurek rag studhya dororieth
Restren:Eingang_der_Katafygi-Höhle.jpg|....ha fowys ynwedh. 
Restren:Microplis dans filon d'aplite.jpg|An als ma yn Pow Frynk a gomprehend an moon mika 
Restren:Geological hammer.jpg|Toul sempel mes posek rag an dororydh
Restren:MSH80 david johnston at camp 05-17-80 med.jpg|An dororydh, David Johnston, war leder Menydh St. Helens.. Ladhys veu nebes ouryow awosa yn tardh loskvenydhyek. 
Restren:Diamond Core.jpeg|Edhen kiger ow sevel war benn kist a golonennow karrek tardrys dhyworth yn-dann an nor. 
Restren:Exploration geologist.jpg|Dororydhyon a vir orth nebes samplow a garrek, rag kavos monyow. 
Restren:Plates tect2 en.svg|An mappa ma a dhiskwedh chyf “platys” arenep an Nor ha’n fordh mayth usi ow movya. 
</gallery>
{{Posek 1,000}}

[[Klass:Dororieth| ]]
