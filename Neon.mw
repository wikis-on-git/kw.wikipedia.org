{{Taklow| fetchwikidata=ALL | suppressfields= * | image2 = Ne-TableImage.svg }}

Elven gymyk yw [[Neon|'''neon''']], niver 10 y'n [[An Vosen Beriodek|Vosen Beriodek]]. Y furvell gymyk yw '''Ne'''. An hanow a dheu dhyworth an ger Greka ''neos'', ow styrya nowydh. Gass didhregynnus yw, heb rann y'n korf denel, drefen ny dhasober gans elvennow erel. Yn 1898, yn Kolji Pennskol, Loundres, William Ramsay ha Morris Travers a enyshas an gass krypton. Byttegens i re wrug gwaytyas gass moy skav. Yn mis Metheven y'n keth bledhen, i a wrug moy a hwithrans, ha'n tro ma y tiskudhsons gass nowydh hag a dheuth yn kynsa orth argon soled ethenna. Pan veu gorrys an gass yn spektrometer, i a sowdhenas drefen an golow rudh brintin.

Askorrys yw neon dhyworth ayr linyel dre dhistyllyans rannrivek ({{lang-en|fractional distillation}}), nebes tunnasow pub bledhen. An chyf devnydh yw arwodhow neon, ha golowysi niwl ynwedh. Gwrys an arwodh neon kynsa gans Georges Claude yn 1910, ha kyns pell usys ens gans an diwysyans argemynna. Usys yw avel lin yeynhe tempredhow isel. Nyns yw y dempredh mar isel avel heliom (-246°C yn le -269°C), mes lin yeynhe moy effeythadow yw.

Poos atomek neon yw 20.18, y boynt treudhi yw -249°C ha'y boynt bryjyon yw -246°C. Y dhosedh yw 0.9g an liter. Gass diliw, anvlasus yw neon. Ny dhasober gans elvennow erel vytholl. 

[[John Norman Collie|J.Norman Collie]] a leveris y vos diskudhyor neon ynwedh. Ny wodhon a-dro dhe wiryonedh hemma, mes den pur dhidheurek o yn neb kas. Ev a wrug an skeusen dewyn-X gynsa, krambler a vri veu yn menydhyow Alban, ha leverir Conan Doyle dhe skrifa character Skerlock Holmes a-dro dhodho.

==Mirva==
<gallery class="center" widths="175px" heights="150px">
Restren: LG_refrigerator_interior.jpg |Devnydh neon avel lin yeynhe
Restren: Colorful_neon_street_signs_in_Kabukichō,_Shinjuku,_Tokyo.jpg |Golowysi neon yn Tokyo, Nihon
Restren: William_Ramsay.jpg |Syr William Ramsay
Restren: Georges_Claude_1926.jpg |Georges Claude
Restren: Morris_Travers.jpg |Morris Travers
Restren: J._Norman_Collie.jpg |Norman Collie
</gallery>

[[Klass:Elvennow kymyk]]
